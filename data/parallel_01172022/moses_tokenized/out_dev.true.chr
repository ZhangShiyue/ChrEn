ᎤᏔᏂ ᎨᏎᏍᏗ ᏛᏍᏆᎸᎯ . ”
“ ᎤᏬᎸᏗᏃ ᎨᏐ ᎠᎴ ᏂᏓᏕᏘᏴᎯᏒ ᎨᏎᏍᏗ ᎣᏤᏙᎮᏍᏗ , ” ᎠᏗᏍᎬ Bark .
“ ᎾᏍᎩ ᏱᏙᎦᏁᎶᏂ ᎯᎠ ᏗᏁᎶᏙᏗ , ᎤᎪᏙᏃ Ꮩ ᏗᏁᎶᏗᏊ , ᎾᏍᎩᏯ ᏗᏓᏟᏐᏗ ᏥᎨᏐᎢ .
Gates ( scholarship ) ᎤᏙᎯᏳ ᎬᎩᏍᏕᎸᎲ ᎾᎿ ᎢᎬᏁᎸ ᎾᎿ ᎠᏆᏚᎵᏍᎬᎢ . ”
ᎾᏍᎩᏃ ᎠᏅᏓᏗᏍᏙᏗ ᎥᏝ ᎦᎶᏄᎮᏗ ᎢᎩ .
ᎪᏪᎶᏗ ᎡᎵᏊ ᎠᏩᏛᏗ ussportscamps.com .
“ ᏗᎪᎵᏰᏗ ᎦᏲᏟ ᏚᏂᎬᏩᎶᏛ ᎥᎿ ᎪᏪᎵ ᎦᎴᏱᏔᏅᎢ ᎠᎴ ᏗᎫᎪᏔᏂᏓᏍᏗᏃ ᏣᏤᎵᎢ ᎢᏳᏍᏗ ᎨᏒ ᏔᏓᏍᏓᏴᏂᏒᎢ ᎾᏍᎩ ᎢᏳᏍᏗ ᎨᏒ ᏣᎿᎥᎢ , ” ᎠᏗᏍᎬᎢ .
“ Ꮭ ᏲᏅᏙ ᎤᎪᏛᏃ ᎠᏓᏅᏖᏗ ᏧᏠᏯ ᎢᏳᎵᏍᏙᏗ .
ᏌᏚ ᏧᏕᏘᏴᏛ ᏚᎸᏫᏍᏓᏁᎸ ᎨᏌ Mickel , ᎣᏍᏛ ᏄᏛᏁᎴ ᎣᎯᏍᏗ ᏧᎾᏟᎶᏍᏔᏅ ᎬᏂᎨᏒ ᏂᏕᎬᏁᎲ ᎠᎴ ᎠᎾᏛᏁᎵᏍᎬ ᎠᎭᏂ ᏣᎳᎩᎯ ᏧᎾᏓᎴᏅ ᎠᏰᎵ ᎠᏆᏚᎵ ᎪᎱᏍᏗ ᎢᏤ ᎠᎴ ᏧᏓᎴᏅᏓ ᏧᎾᏟᎶᏍᏔᏅ ᎠᎴ ᎤᎾᏛᏁᎸᏗ ᎠᎩᏲᎯᏍᏗ ᎠᎭᏂ ᏣᎳᎩᎯ ᏧᎾᏓᎴᏅ ᎠᏰᎵ , ᎾᏞᎬᏊ ᎯᎸᏍᎩ ᏧᏓᎴᏅᏓ ᎠᎾᏛᏁᎵᏍᎬ ᎠᎪᏩᏛᏗ ᎨᏎᏍᏗ .
Lucille Hair Ꮓ ᎤᎦᏙᏍᏛᎢ ᏕᎬᏍᎬᎢ ᎾᎯᏳᏃ ᎤᏚᎸᎲᎢ ᎤᏕᎶᏆᏍᏗᎢ .
ᎾᏍᎩᎬ ᏧᏤᎵᎢ ᏧᏑᏫᏒᎢ “ ᏗᎬᏯᎷᏴᎢ ” ( ᏗᎬᏯᎷᎨᎢ ) ᎬᏂᎨᏒᎢ ᏂᏛᎬᏁᎲᎢ ᎥᏰᎸᎢ ᏂᏚᏍᏛᎢ ᎾᏍᎩᏃ ᏥᎩ ᏗᎧᏃᏱᎨ ᎠᎴ ᏗᎦᏅᏍᎨ ᎾᏍᎩ Ꮓ ᎢᎧᏃᎮᏍᎬᎢ ᎾᏍᎩ ᏥᎩ “ ᎧᏁᎢᏍᏗᎭ ᎤᏲᏨᎢ ᏥᎩ ᎾᏍᎩ ᎢᏲᎦᏛᏁᎵᏓᏍᏗᎢ ” ᎠᎴ ᎾᏍᎩ “ ᎤᏚᎩᏃ ᎬᏗ ᎠᏮᏐᎢ ᎢᎸᎯᏳᎢ ᏥᎨᏎᏍᏗ ᏌᏉᎢ ᏱᏗᎬᏩᎵᏍᏙᏗ ᎨᏎᏍᏗ ᎾᏍᎩ ᏗᎬᏯᎷᎨᎢ . ”
ᎾᏍᎩᏃ ᏃᎵᏎᎵᏓᏁᎲᎾ ᏱᎩ ᏥᎵᏎᏥ ᏍᎪᎯᏧᏈ ᎨᏐ ᎠᎴ ᎡᎳᏗᏢ , ᎧᎵ ᏚᎾᏙᎵᏤᎲ ADA .
ᏂᎦᏓ ᏧᏓᎴᏅᏓ ᎣᏍᏓ ᎤᏟᎢᎸᏒ , ᎠᎴ ᎠᏆᏕᎶᎰᏒ ᎤᎪᏓ ᎠᏆᏓᏅᏖᏗ ᎨᏎᏍᏗ ᎨᏎᏍᏗ ᎠᎴ ᎠᏓᏅᏖᏗ ᎠᎴ ᏳᏍᏛ ᎤᎴᏂᏙᎸ , ᎠᏎᏃ Ꮭ ᎧᏃᎮᏢᏊ ᎢᎦᎢ , ᎤᎪᏛ ᎤᎾᏛᎪᏗ , ” ᎠᏗᏍᎬᎢ .
Josiah ᏣᏥᏩᏛᎡᎸ Ꮓ` ᏥᎩ ᏑᏕᏘᏴᏓ , ᎾᏍᎩ ᎢᎬᏱ ᎤᏕᏘᏴᏌᏗᏒ ᎠᏕᎶᏆᏍᎬ ᎠᎴ ᏂᎬᏩᏍᏓ , ” ᎠᏗᏍᎬ Bark .
Canada ᎡᎯ ᎠᏣᎳᎩ , CORNTASSEL ᎠᏗᏍᎬ ‘ ᎤᏢᏡᎯᏍᏗ ” ᎠᏓᏅᏖᏍᎬᎢ .
“ ᎣᏍᏓᏃ ᎠᎩᏰᎸᏒᎢ ᎯᎠ .
ᎠᏗᏍᎬ ᎣᏍᏗ ᎦᎾᏕᎬ ᎣᏟ ᎾᏍᎩ ᎯᎠ ‘ Aina , ᎠᎢᎾ , ᎾᏍᎩ Hawaii ᎤᏂᎸᏉᏔᏅᎯ .
ᎠᏎᏃ ᏂᎬᎯᎵᏐᎢ ᏕᎬᏍᎬᎢ ᎤᏩᏌᏊ ᎠᎴ ᎬᏂᏳᏃ ᎩᎶᎢ ᏳᏔᏲᏟ ᎪᎱᏍᏗ ᎾᎯᏳᏃ ᎪᏢᏍᎪᎢ .
“ ᎠᎴ ᎢᎬᏱᎢ , ᏓᏲᏣᎵᏲᏂ ᏣᎳᎩ Art Market ᎠᎴᎾᏍᏊ ᏓᏲᎩᏍᏆᎸᎡᎵ ᏗᎾᏛᏍᎩ ᏗᎾᏟᎶᏍᏔᏅᎲᏍᎩ ᎠᎾᏓᎪᏅᏗᏍᎩ .
ᎾᏍᎩᏯᏃ ᏯᏁᏟᏔᏂ ᎪᎱᏍᏗ ᎰᏩ ᏱᎩ ᎠᏏᏅ ᎤᏣᏘᎾ ᏱᏮᎩᎠ ᎪᎱᏍᏗ .
ᏫᎩᏙᎰᎢ ᏌᏊ ᎠᎴ ᏔᎵᎭ ᎢᏳᏩᎪᏗ ᏑᎶᏘᏴᏓ ᎢᏳᏓᎵ .
“ ᎠᏆᏚᎵ ᎠᎩᏁᏍᏗ Ph.D. ᎠᎴ ᎠᏆᏚᎵ ᎬᎩᏯᏅᏙᏗ Dr. Weavel ᏅᏗᎦᎵᏍᏙᏗ ᎪᎱᏍᏗ ᏓᏊᎪᏓ , ” ᎠᏗᏍᎬᎢ .
Cleveland ( ᎤᎾᏓᎪᎵᏱᏗ ᏗᏄᎪᏔᏂᏙ ) ᎠᏓᏅᏖᏍᎬ ᎾᏍᎩ Robert ᎡᎵᏊ ᏗᎬᏩᏩᏛᏗ ᏅᏗᎦᎵᏍᏙᏗᏍᎬ ᏧᏓᎵ ᏦᏍᏗ ᎨᏒᎢ , ᎠᎴ ᏧᏪᎳᎢ . ”
ᏗᎾᏁᎶᎯᏍᎩ ᎾᏍᎩ ᏓᏁᎪᎢ ᏗᏐᎢ ᏚᏙᏢᏒ ᏗᎬᏩᎾᏁᎶᏗ .
ᎦᏬᏂᎯᏍᏗ ᎢᎦ ᎤᎵᏍᎨᏗᎢ , ᎠᎴ ᎠᏍᏓᏯ ᎦᏬᏂᎯᏍᏗ ᎤᏣᏘᏂ ᏱᏮᏙᎢ ᎦᏁᎶᏗᎰ … .. ᏣᎳᎩ ᎦᏬᏂᏍᎩ ᎢᏳᎵᏍᏙᏗ ᎠᏈᏣ .
“ ᎾᏍᎩ ᎤᏔᎾ ᎤᏙᏢ ᎭᏫᎾᏓᏢ ᎾᎿ ᎢᎬᏩᎾᏛᏗ ᏗᏂᏲᏟ .
ᎤᎪᏛ ᎠᏕᎶᎯᏍᏗ ᏲᏚᎵ , visit www.indigenoussoap / .
“ ᎠᏓᏅᏖᏗ ᎤᏪᏘ ᏦᎦᏕᎶᏆᏍᏗᎢ ᎠᏰᎵ ᏚᏙᏢᏒ ᏓᏄᎪᏔᏂᏙᎲ ᎾᏍᎩ ᎠᏂᏣᎳᎩ .
ᎤᎪᏛ ᎠᏕᎶᎰᎯᏍᏗ ᏲᏚᎵ , visit the Cherokee Players Facebook page .
“ ᎢᏳᏍᏗ ᎤᏍᏆᏂᎪᏓ ᎨᏒ ᎯᎠ ᎧᏃᎮᏢᏍᎩ ᎠᏗᏍᎬ ᎾᏍᎩ ᎤᏓᏙᏪᎳᏅᎢ , ” ᎠᏯ ᎠᏉᏪᎳᏅᎯ ᎾᏍᎩ ᏚᏳᎪᏛ ᏥᏃᎮᏍᎬ ᎾᏍᎩᏯ ᎤᏠᏯ ᏣᎳᎩ ᎠᏰᎵ , ᏣᎳᎩ ᎧᏃᎮᏢᎢ . ’
CNF ᏧᎾᏕᎶᏆᏍᏙᏗ ᏚᏓᎴᎾᎥ ᎾᏃ ᏧᏂᏁᏓ ᎪᏪᎵ ᏧᏂᏍᏆᏛ ᎠᎴ ᏗᏂᏍᏆᏗᏍᎩ ᏧᎾᏕᎶᏆᏍᏙᏗ ᎠᎵᏍᎪᎵᏗ ᎾᏍᎩ ᎠᏂᎳᏍᏓᏢ ᎦᎸᎳᏗ ᏧᎾᏕᎶᏆᏍᏗ ᎠᏰᏟ , ᎾᏍᎩ ᎤᏂᏁᏨ ᎢᏳᎾᏛᏗ ᏗᎾᏕᎶᏆᏍᎩ ᎾᎿ ᏧᏂᏍᏆᏗᏍᏗ ᏌᏊ ᏍᎦᏚᎩ ᏧᎸᏫᏍᏓᏁᏗ ᏌᏊ ᎢᏳᏟᎶᏓ ᎢᎪᎯᏓ ᎾᏍᎩ ᏍᎪᎯᏧᏈ ᎠᏕᎸ ᏓᎩᏍᎬᎢ .
ᎤᎶᏒᏍᏔᏅ ᎦᎵᎡᎵᎦ Mike ᎠᎴ Jesse ᎨᎦᏑᏰᏗ ᏥᏂᎦᎵᏍᏗ ᏍᏓᏯ ᏚᏂᎸᏫᏍᏓᏁᎸᎢ . ”
“ ᏃᏊᏃ ᏂᎦᏓ ᏱᏓᎵᏍᏔᏂ ᎡᎵᏊ ᎣᏟ ᎪᏢᏗ ᎨᏐᎢ .
Weavel ᎤᏘᏂᏙᎯ ᎾᏍᎩ Corey Still , ᏔᎵᏍᎪ ᏑᏓᎵ ᏳᏕᏘᏴᏓ , ᎠᏂᎩᏚᏩᎩ ᎠᏂᏴᏫᏯ ᎩᎳ ᎾᏍᎩ ᎤᏁᏎ ᎠᎴ ᏚᎩᏎ ᏧᏕᎶᏆᏍᏙᏗ ᎾᎿ ᏔᎵ ᏯᎦᏴᎵ ᏐᏁᎳ ᎤᏕᏘᏴᏌᏗᏒᎢ .
Red- Horse Mohl ᎠᏗᏍᎬ ᎾᎿ ᎪᏪᎳᏅᎢ ᏚᏂᎸᏫᏍᏓᏁᎴ ᎾᎿ ᎤᏪᎧᎯᏴ Mankiller ’ s ᎤᎾᏁᎳᏛᎢ , Charlie Soap ; ᏧᏪᏣ ᎠᏂᎨᏯ Gina ᎠᎴ Felicia Olaya , ᎣᎦᎳᎰᎹ ᎠᏁᎯᏨ ᎠᎴ ᎤᏂᎪᏓ ᎬᏬᎵᎦ ᎨᏒ ᎯᎠ ᎾᏍᏊ ᎤᎬᏫᏳᎯ Bill Clinton ᎠᎴ ᎠᎨᏯ Gloria Steinem ᏧᏙᎩᏓ .
ᏓᎩᎸᏉᏙᎢ ᎾᏍᎩᏊ ᏧᎵᏍᏓᏅᏂ ᏕᎦᏕᏱᏍᏛᎢ ᎪᎱᏍᏗ ... ( ᎠᎾᏛᏁᎵᏍᎩ ) ᏙᏧᏓᎴᏅᎢ ᎾᏍᎩ ᎢᏳᏍᏗ ᏗᏆᏟᎶᏍᏙᏗᎢ , ᏧᏍᎪᏍᏗ ᏧᎵᏑᏣᏓ ᎠᎴ ᏧᎵᏏᎩ ᏧᎵᏍᏔᏅᏂ , ” ᎠᏗᏍᎬᎢ .
ᎾᏍᎩᏃ ᏄᏓᎴ ᏱᎬᏛᏁᏗ ᎠᏕᎳ-ᎠᎵᏏᏅᏙᏗᎢ ᎪᏪᎵ ᏗᎦᎴᏱᏔᏅᎢ ᏕᎪᏪᎸᎢ ᎠᎵᏍᏓᏰᏗ ᎠᎦᏲᎶᏗᏍᎩ ᎠᏩᎯᏍᏗᎢ ᏕᎪᏪᎸᎢ ᏗᎪᏣᎴᏍᏗ .
ᎾᏍᎩ ᏏᏓᏁᎸ ᎣᏍᏓ ᏄᏅᏁᎸ ᎤᎾᏓᏢᎩ ᎨᏒ Josiah ᎤᎾᏓᏢᎩ ᏁᎳᏚ ᏯᏂ ᎠᏂᏏᏭᏫᎭ , ᏌᏚ ᏯᏂ ᎡᎳᏗᏢ ᎢᏳᎾᏕᏘᏴᏓ ᎾᏃ ᏍᎩᏚᎩ .
Hannah ᎠᏗᏍᎬ ᏚᏭᎪᏛ ᎾᏍᎩ ᎠᎾᎳᏍᎦᎵᏍᎩ ᏧᏂᏃᏩᏛᏗ ᏧᎾᏕᎶᏆᏍᏗ ᏗᎾᏘᏂᏙᎯ ᎬᏩᏂᎪᏩᏛᏗ ᎣᏍᏓ ᏗᎾᏁᎶᎲᏍᎦ ᎨᏒ ᎠᎴ ᎬᏩᎾᏑᏰᏍᏗ ᎦᎸᎳᏗ ᏧᎾᏕᎶᏆᏍᏗ ᏧᎾᏁᎶᏗᎢ .
ᏗᏑᏫᏍᎩ , ᏗᏟᎶᏍᏗᏍᎩᏃ , ᏩᎴᎷ ᎥᏍᏊ ᎠᎦᏑᏰᏎ ᎬᎾᏕᎾ ᎠᏁᎯ ᎠᏃᏢᏅᏍᎩ ᎨᏥᎸᏉᏔᏅᎢ ᏗᏟᎶᏍᏗᏍᎩ ᎤᎬᏩᎵ .
ᎢᎧᏃᎮᏍᎬᎢ ᎢᎦᏓ ᏴᏫ “ ᎾᏓᏅᏖᏢᎾ ᎤᏂᏩᏒᏍᎪᎢ ” ᏄᏃᏪᎳᏅᏂ ᎢᏳᏍᏗ ᎤᎾᏓᎾᏁᏍᏗᎢ ᎠᎴ Ꮓ ᏂᏓᏂᏍᏓᏩᏕᎬᎾ .
ᏯᏆᏚᎳ ᎩᎶ ᏥᏰᏲᏗ , ᎠᎴ ᎠᏆᏚᎵᏍᎪᎢ ᎠᏆᏛᎪᏗᎢ Ꮎ ( ᏗᎾᏕᎶᏆᏍᎩ ) ᎾᏍᎩᏃ ᏥᏕᎶᏆᎡᎸᎢ , ᎠᎴ ᎾᏍᎩ Ꮎ ᏥᏰᏲᏅᎢ . ”
“ ᎢᎦ Ꮭ ᎣᏍᏓ ᏱᎨᏎ ᎤᎴᏅᎮ ᎠᏠᏱᎲᎢ ᎠᎴ ᏂᎦᏓ Ꮭ ᎣᏍᏓ ᏳᏂᏰᎸᏎ ᎯᎠ ᏥᏔᎦᏙᏍᏔᏂ ᏘᎪᎯ ᎠᎴ ᏙᎵᏣ ᎾᏍᎩ San Francisco ᎤᏓᎴᏅᎲ ᎤᎵᏍᎨᏓ ᏄᎵᏍᏓᏁᎲᎢ ᎾᎿᎢ .
ᎾᏍᎩ ᎠᏂᏣᎳᎩ ᏚᏂᏢᎥ , 313 ᎾᏍᎩ ᎠᏂᏣᎳᎩ ᎠᏁᎳ , ᏧᏁᎳ ᎾᏍᎩ UKB ᎠᏁᎳ ᎠᎴ ᎯᏍᎩ ᏯᏂ ᎠᏂᎩᏚᏩᎩ ᎠᏂᏴᏫᏯ ᎠᏁᎳ .
ᎢᎧᏃᎮᏍᎬᎢ ᎾᏍᎩ ᏄᎬᏫᏳᏒᎢ ᎢᏳᏛᏁᏗ ᎾᏍᎩᏃ ᏧᏍᏕᎸᎸᏗᎢ ᏗᏂᏲᏟ ᏧᏂᎪᎵᏰᏗᎢ ᏂᏗᎦᎵᏍᏙᏗᎭ ᎾᏍᎩᏃ ᎤᏩᏌ ᏳᏕᎶᏆᎡᎢ ᎪᏪᎵ ᎤᎪᎵᏰᏗᎢ ᎠᏲᏟ ᏥᎨᏒᎢ , ᎤᏚᎩᏃ ᎤᏩᏐᎢ ᎯᎠ ᏥᏓᏃᏢᏍᎦ ᏗᏆᏂᏲᏍᏗ ᎾᏍᎩ ᏳᏂᏍᏕᎳ .
“ ᎾᏍᎩᏃ ᎤᎸᏉᏛᎢ ᏣᎳᎩ ᏗᏟᎶᏍᏔᏅᏅᎢ ᏧᎾᏛᏁᎸᏍᏔᏅᎢ ᎾᏍᎩ ᎬᏂᎨᏒᎢ ᏂᎦᎵᏍᏗᎭ ᎾᏛᏁᎲᎢ ᏴᎪᏩᏔ ᏚᎸᏫᏍᏓᏁᎲᎢ ᎠᎴ ᎣᏍᏓ ᎢᏳᎵᏍᏓᏁᏗᎢ ᎤᏩᎬᏗᏗᏒᎢ ᎥᎿᎾᏂ CHC .
ᎾᏍᎩ Wright ᎤᏥ ᎨᏒ , Lila Bark , ᎾᏍᎩ ᎤᏓᏅᏖᎸ ᎾᏍᎩ ᎢᏳᎾᏛᏗ ᏚᏟᏃᎮᏔᏅ ADA ᎤᎪᏛ ᎢᎬᏩᎾᏛ ᎨᏒᎢ .
Gonzales ᏓᏠᏯᏍᏗᏍᎪᎢ ᏣᎳᎩ ᏗᎪᏪᎵ , ᏗᎧᏃᎮᏗ , ᏅᎩ ᏗᏂᏅᏌᏗ ᎠᎴ ᎠᏁᏦᏗ ᎥᎿ ᏓᏟᎶᏍᏗᏍᎬᎢ .
Chance ᎠᏗᏍᎬ ᎾᎿ ᎢᎦᏪᏍᏗ ᎣᎦᏓᎾᏅ ᎾᎿ “ ᏂᎦᏓ ᏂᏕᎰᎢ . ”
Robert ᎠᏗᏍᎬ ᎠᎦᏘᏴ ᏧᏂᏁᏗ ᏗᎧᏬᎳᏕᏍᏙᏗ ᎠᎴ ᎤᎾᏫ 2006 ᏂᏛᎬᏓᎴᏂᏍᎩ ᎣᏏᏊᏃ ᎨᏐ ᏏᏃ ᎠᏂᏐᎢ ᎨᏒᎢ ᎢᎬᏩᏍᏗ ᎠᎦᏘᏯ .
ᎾᏍᎩᏃ ᏓᏤᏝ ᎠᏂᏏᏴᏫ ᎬᏩᎾᎵᏍᏕᎸᏙᏗ ᏂᏗᎦᎵᏍᏙᏗᎭ ᎩᎳᏊ ᎠᏕᏓ ᎨᏐᎢ ᎠᎴ ᎥᏝᏃ ᎤᏁᎷᎯᏍᏗ ᏱᎦᎩ ᎢᏳᏍᏗ ᏕᎦᏅᎵᏰᎥᎢ , ᎾᏍᎩ ᏳᏍᏗ ᏍᎪᏱ ᏗᎯᏍᏙᏗ , ”
ᎾᏍᎩ ᏏᏓᏁᏕᎸ ᎤᏂᏩᏛᎲ ᏗᏐᎢ ᎢᎬᏛᏗ ᎨᏒ ᎠᏕᎳ ᎠᏩᏛᏗᎢ , ᎠᏠᏯᏍᏗ ᎧᎵᏎᏥ ᏗᎦᎾᏗᏅᏗᎢ , # ᎤᏓᏢᎩ Josiah T-ᏗᎾᏬ ᎠᎴ ᎾᏍᎩ ᏗᎬᏔᏅ ᏗᎾᏬ ᏓᏂᎾᏕᎬᎢ .
Red-Horse Mohl ᎠᏗᏍᎬ ᎾᏍᎩ ᏣᎳᎩ ᎠᏰᎵ ᎾᏍᎩ ᎬᏂᎨᏒ ᏂᎦᎵᏍᏗᎭ ᎯᎠ Mankiller ᎠᏥᏃᎮᏍᎬᎢ , ᎾᏍᎩ ᎢᏳᏍᏗ ᎪᏪᎳᏅᎢ ᎯᎠ ᎤᏃᏪᎳᏅᎯ .
“ ᎢᎦᏃ ᎣᏍᏓ ᎯᎠ ᏣᎳᎩ ᎠᏰᎵ ᏃᏊ ᎠᎭᏂ ᏏᏉᏯ ᏍᎦᏚᎩ , ” ᎠᏗᏍᎬᎢ .
ᎾᏃ ᏗᎳᎬᏚᎶ ᏕᎪᏢᏍᎪᎢ , ᎩᎵ ᏧᎾᏙᎢᏛ ᎤᎾᏓᎽᎩ ᏗᎾᏟᎶᏍᏔᏅᎲᏍᎩ , ᎠᎴ ᏗᏂᏲᏟ ᏧᏂᎪᎵᏰᏗ ᏗᎪᏪᎵ .
ᏝᏃ ᏯᏆᎵᏍᎪᎸᏔᏃ ᎡᏍᎦ ᏯᏮᏁᏗᎢ ᎬᏅᎢ ᏂᏗᎦᎵᏍᏙᏗᎢ ᎥᏍᎩ ᏱᎾᏛᏁᎳ ᏂᏓᏤᏢᎾ ᏲᏓᏅᏔ . ”
Corntassel focuses on Indigenous ‘ resurgence ’ movements
“ ᎾᏍᎩ ᏧᏠᏯ ᎠᏂᏃᎮᏍᎩ ᎾᏍᎩ ᎢᎦ ᎣᏍᏓ ᏄᎾᏛᏁᎸ , ᎠᎴ ᎣᏍᏓᏓᏅᏖᏍᎬ Ꮭ ᎡᎵ ᏱᏂᎦᎣ ᏱᏓᎵᎮᎵᎪ ᎾᏍᎩ ᎢᎨᎩᏍᏕᎵᏍᎬ ᎠᎴ ᏓᏂᏂᎳᏕᎲ ᎾᏍᏊ , ” CNF Executive ᏗᏓᏘᏂᏙ Janice Randall ᎠᏗᏍᎬᎢ .
ᎤᎪᏛ ᎠᏕᎶᎰᎯᏍᏗ , visit www. vistcherokeenation.com .
Dart ᎬᎾᏕᎾ ᎠᏁᎯ ᎠᏃᏢᏅᏍᎩ ᎨᏥᎸᏉᏔᏅᎢ ᎠᏥᎸᏉᏔᏁ ᎾᎿ ᎤᎦᎾᏮ ᏗᎦᎧᎸᎬ ᎢᏗᏟ ᎠᏁᎯ ᏥᏓᏃᏢᏍᎪ ᎢᏧᏍᏓ ᏔᎷᏣ ᏕᎪᏢᏍᎬ ᎠᏁᎯᏯ ᎤᏅᏓᏂᏗᏍᏗ ᏕᎦᏗᏍᎬᎢ .
“ ᎢᏳᏃ ᎬᏣᏩᏛᏗ ᏱᎩ ᎾᎯᏳ ᏓᏓᏁᏟᏴᏎᎬᎢ , ᎦᎵᏟᏔᏅᎢ ᎯᎩᏍᎨᏍᏗ , ᎠᎴᏱᎩ ᎦᏁᏍᏓᎳᏗᏍᏔᏅᎢ , ” ᎠᏗᏍᎬᎢ Goss .
Red-Horse Mohl ᎠᏗᏍᎬ ᎠᎯ ᎪᏪᎳᏅ PBS ᏛᏓᏴᎳᏔᏂ Ꮭ ᏳᎾᏅᏓ ᎢᏳ ᎨᏒᎢ ᎧᏃᎮᏗ ᎨᏒᎢ .
ᎠᏗᏍᎬ Ꮟ NOKSA ᏂᎨᏒᎾ ᏥᎨᏒ Ꮭ ᎤᎾᏙᏢᎯ ᎠᎴ ᏧᎾᏙᏂᏢᎯ ᏱᎨᏎ ᎾᎿ ᎤᏴᏢᎦᎸᎬ ᎢᏗᏢ ᎣᎦᎵᎰᎹ ᎾᎿ ᏗᎾᏛᏍᎩ ᏗᎬᏩᎾᏁᎶᏗ ᏓᎾᏓᎪᏂᏍᎩ ᏍᏆᏞᏍᏗ ᏓᎾᏁᎶᎲᏍᎬᎢ .
ᏧᎾᏕᎶᏆᏍᏙᏗ ᏗᎨᏥᏁᏗ ᎾᎿ ᎢᏴ ᎠᏟᎢᎵᏒ ᎠᎴ ᏧᎾᏑᏱᏍᏗ ᎠᏂᏁᏍᎩ ᏧᎾᏕᎶᏆᏍᏙᏗ ᎬᏂᎨᏒ ᎾᏄᏁᎰ ᎧᏬᏂ ᎧᎸᎢ .
ᎤᎪᏓ ᎾᎿ ᏑᏕᏘᏴᏓ ᎨᏒ ᎾᏍᎩ ᏍᎪᎯ ᎢᏳᏕᏘᏴᏓ ᏣᎳᎩᎯ ᎠᏰᎵ ᎨᎳ Josiah Wright ᎠᏥᏃᎯᏎᎸ ᎾᏍᎩ Type 1 ᎧᎵᏎᏥ ᎤᏪᎲ , ᎠᏎᏃ Ꮭ ᎾᏍᎩ ᎢᏳᎴᏫᏍᏔᏁ ᎾᎿ ᎠᏂᎩᏍᎬ ᎾᏍᎩ 5K ᎠᎴ ᎤᏩᏟᏌᏅ ᎠᏕᎳ 875.00 ᎢᎦᎢ ᎾᏍᎩ ᎠᎹᏰᏟ ᎧᎵᏎᏥ ᎤᏁᎯ ᎤᎾᏙᏢᎯ ᎨᏒᎢ .
“ ᏕᎭᏛᎩᏍᎪ , ᎠᎴ ᎦᏥᎨᏳ ᎯᎠ , ᎠᏂᏔᎵᎭ ᎠᏂᏴᏫ ᎠᏂᏁᎳ ᎤᎭᎸᏃ , ᏍᎦᏚᎩ ᎾᎿ ᎠᎹ ᏧᏓᎴᏅᎢ .
ᏃᏊ ᎠᎴ ᏥᏛᏟᎢᎶᏟ ᎦᎸᎳᏗ ᏧᎾᏕᎶᎪᏍᏗ ᏗᎾᏕᎶᎪᏍᎩ ᎤᏂᏲᎯ ᏧᎾᏕᎶᎪᏍᏙᏗ ᎠᏕᎳ ᎾᏍᎩ ᎢᎸᏍᎩ ᏗᎬᏩᏂᏔᏲᏍᏗ ᎾᏍᎩᎾ ᏣᎳᎩ ᎠᏰᎵ ᎤᎾᏙᏢᎯ ᎠᏓᎴᏂᏍᎩ ᏅᏓᏕᏆ ᎢᎬᏱᎢ .
“ ᎨᎵᎠ ᏙᎯᏳ ᎨᏒ ᎯᎠ ᎪᏪᎵ ᎾᏍᎩ ( 19 ) 60 ’ s , ( 19 ) 70 ’ s ᎠᎴ ( 19 ) 80s , ᎠᎴ ᏱᏣᎦᏎᏍᏔᎾ ᎤᎴᏂᏙᎸ ᎾᏍᎩ ᎯᎠ ᏥᏕᎶᏪᎳ ᎨᏒᎢ .
ᎤᏚᎯᏳᏃ ᏓᏤᏠ ᎠᎯᏗᎨ ᎨᏐ ᎾᏍᎩ ᏌᏊ ᏱᏗᎦᎸᏫᏍᏓᏁᎵ ᎠᎴ ᏱᏓᎵᏍᏔᏅ ᎢᎩᎲᎢ ᎤᏠᏂᎩᏓ . ”
“ ᎬᎩᏃᎯᏎᎸ Ꮭ ᏑᏓᎵ ᏱᏂᏓᏣᏕᏘᏴᎯ , ᎡᏥ ᎠᎴ ᎡᏙᏗ ᎾᏍᏊ ᎤᏠᏯ ᏂᏚᏂᏪᏎᎴ .
ᎾᏍᎩ ᏧᏟᎶᏍᏔᏅᎢ “ ᏂᎪᎯᎸᎢ ” ( ᏂᎪᎯᎸᎢ ) ᎾᏍᎩ ᎠᎾᏛᏁᎵᏍᎩ ᏥᎩ ᏧᎾ ᎪᎳᎭ ᎠᎾᏟᏃᎮᏍᎬᎢ ᏣᎳᎩ ᎬᏗ .
ᏓᎵᏆᏰᏃ ᏗᏇᏅᏒ ᏙᎨᏒ , ᎤᎿᏃ ᎠᏂᏣᎳᎩ ᏓᎾᏟᎶᏍᏗᎲ ᏕᎦᎵᎶᏍᎬᎢ ᎤᎿᎾ ᏥᎨᎥᎢ .
ᏕᎬᏍᎬᏃ ᏔᎷᎬᏘ , Ice Ꮓ ᏓᏕᏲᎲᏍᎪᎢ ᏧᏂᎪᎵᏰᏗᎢ ᎠᎴ ᏧᏃᏪᎶᏗᎢ ᏣᎳᎩ ᎦᏬᏂᎯᏍᏗᎢ , ᎾᏍᎩ ᎢᎬᏱᎢ ᎤᏬᏂᎯᏍᏗᎢ , ᎠᎴ ᏕᎨᏲᎲᏍᎪᎢ ᎠᏂᏐᎢ ᏓᎦᏏ ᏗᏅᏌᏛᏗ ᏧᏃᏢᏅᏗᎢ ᎾᏍᎩ ᎦᏘᏲᎢ ᏧᎾᏅᏌᏛᏗ .
ᎤᏛᏏᏗᏒᏃ , ᎤᏩᏌᏊ ᎤᏬᎷᏩᏛᎲᎢ ᏧᏟᎶᏍᏙᏗᎢ ᎢᏯᏛᏁᏗᎢ ᎾᏍᎩ ᎬᏗᏍᎬᎢ ᏣᎳᎩ ᎢᏳᎾᏛᏁᎵᏓᏍᏗᎢ .
ᎾᏍᎩᏃ ᎠᏂᏏᏴᏫᎭᎢ ᏓᏁᎲᎢ ᏧᏓᎴᎿᎢᎢ ᏓᏂᏍᏓᏢᎢ ᎠᏰᎵ ᏚᏙᏢᏒᎢ ᎾᏍᎩᏃ ᎨᎦᏓᏁᎳᏁᎸᎢ ᎾᏍᎩ ᎤᎾᎦᏎᏍᏗ ᎤᏂᏬᏂᎯᏍᏗᎢ ᎠᎴ ᎢᏳᎾᏛᏁᎵᏓᏍᏗᎢ .
ᎾᎯᏳᏃ ᎪᎨᏱ ᏗᎾᏛᏍᎩ ᏧᏂᎸᏫᏍᏓᏁᏗ ᎤᏙᏢᏒᎢ , ᏥᏚᏂᎸᏫᏍᏓᏁᎲᎢ ᏴᏫ ᎠᏂᎷᎬ Adam ’ s Corner , CHC ᏕᎧᏃᎯᏎᎲ ᏂᏧᎵᏍᏓᏅᏒ ᎠᎴ ᏄᏍᏛ ᏣᏁᎮ ᎾᎯᏳ ᎠᏂᏣᎳᎩ 1890s ᏧᏕᏘᏴᏌᏗᏒ ᎠᏂ ᏍᎦᏚᎩ ᏂᎦᎵᏍᏗᏍᎬᎾ ᏥᎨᏒ ᎣᎦᎳᎰᎹ .
“ ᎢᎦ ᎤᎵᏍᎨᏛ ᎠᏩᏛᏗ ᏙᎯ ᎢᎬᏁᎯ ᎾᎿ ᎧᎵᏎᏥ , ” ᎠᏗᏍᎬ Wright , ᎾᏍᎩ ᎧᏃᎮᏍᎬ ᎢᎬᏩᎾᏛᏗ ᎨᏒ ᎬᏩᎾᏂᎩᏍᏗ ᎨᏒ ᎾᎿ ADA ’ S “ Tour de Cure 5k Walk ” ᎾᎿ ᏕᎭᎷᏱ ᏦᎢᏁᎢ .
ᎾᎯᏳᏃ ᎪᎩ , ᎠᏂᏏᏴᏫᎭᏃ ᎡᏍᎦᏂᏃ ᏗᏂᎶᎩᏍᎩ ᎠᏂᏅᏔᏅᏍᎬᎢ ᏱᏓᏂᏩᎯᏏ ᎠᏫᏒᏅᎢ ᎤᏛᏒᎢ , ᏓᏤᏝᏃ ᎠᏏᏅ ᎠᏓᎾᏅᎢ ᏲᏩᏍᎦ ᎠᏫᏒᏅᎢ ᎤᏕᏅᎢ .
ᏑᏓᎵᏍᎪ ᏑᏓᎵᏁ ᎢᏗᏣᎳᎩ ᎢᎦᏕᏘᏱᏍᎬ , ᏣᎳᎩᎯ ᎠᏰᎵ ᎠᏁᎲᎢ Mike Dart ᎠᎴ Jesse Hummingbird ᎨᎦᏑᏰᏎ ᎬᎾᏕᎾ ᎠᏁᎯ ᎠᏃᏢᏅᏍᎩ ᎨᏥᎸᏉᏔᏅᎢ , ᎠᏂᎳᏍᏓᏢ ᏓᏂᎸᏉᏗᏍᎪ ᎾᎿ ᏂᎬᏩᏍᏗ ᎠᏂᎯᎵᏒ ᎠᏂᏣᎳᎩ ᏄᎾᏛᏁᎵᏓᏍᏗ ᏄᏍᏛᏃ ᎠᏁᎲᎢ .
ᏂᎪᎯᎸ ᎨᏒ ᏔᎵ ᏗᎦᏆᏘ ᏓᎾᎩᎸᏗᏍᎪ , ᎯᎠ ᏧᏕᏘᏴᏌᏓ ᎤᎾᎪᏔᏅ ᎠᎾᏂᎩᏍᎪ ᏃᏊ .
ᎪᏪᎵᏃ ᎠᏈᏱᏍᎩ $ 20 ᎠᏕᎳ ᏧᎬᏩᎶᏗ ᎨᏎᏍᏗ ᎠᎴ ᎾᏍᎩ ᎠᏠᏯᏍᏕᏍᏗ BBQ ᎠᎵᏍᏓᏰᏗ .
ᎾᏍᎩᏃ ᎯᎠ Valentines ᏥᏓᏃᏢᏍᎦ , ᏙᏛᏂᏅᏁᎵ ᎯᎠ ᎤᏂᏲᏏᏙᎸᎢ . ”
Valerie Red-Horse Mohl , ᏗᎪᏢᏍᎩ ᎠᎴ ᏗᎧᏃᎯᏎ ᎾᏍᎩ ᎤᎴᏂᏙᎸ ᎪᏪᎵ , ᎠᏗᏍᎬ “ ᎠᎵᎮᎵᎬ ” ᎾᏍᎩ ᎪᏪᎵ ᎾᎿ ᏛᎾᏓᏴᎳᏔᏂ ᎾᏍᎩ ᎯᎠ ᎤᏂᏍᏆᎸᎡᎲᎢ .
Chance ᎠᏗᏍᎬ ᎾᏁᎰ ᎾᏍᎩ “ ᎤᏛᏒ ” ᎾᏍᎩᎾ ᎠᎾᏑᏴᏍᎪ ᎠᎴ ᎾᏍᎩ ᎠᏂᎾᏕᎪᎢ .
ᎾᏍᎩᏃ ᎧᏃᎮᏢ ᎾᏍᏊ ᎪᏪᎸ ᎾᏍᎩ ᏣᎳᎩ ᎠᏰᎵ ᏧᏂᎸᏫᏍᏓᏁᎯ ᎾᏍᏊ ᎤᏚᎩ ᎨᎬᎾᏁᎲ ᎾᎿ 300,000 ᎣᏍᏓ ᎢᏳᏅᏔᏂᏓᏍᏗ ᎾᏍᎩ ᏧᏂᎸᏫᏍᏓᏁᎯ ᎠᎴ ᎣᏍᏓ ᎢᎬᏁᎵᏓᏍᏙᏗ .
ᎯᎠᏃ ᎠᎵᏍᏓᏰᏗ ᏚᏯ ᎾᏍᎩᏊ ᎭᏫᏯᎢ ᎤᏠᏱᏊ ᏂᎦᎵᏍᏗᎭ , ᎾᏍᎩᏃ ᎠᎦᏲᏝ ᏧᎬᏩᎶᏓ .
ᎤᎪᏙ ᎾᎿ ᎢᏤ ᏥᎩᏍᎪ , ᎠᎦᏲᏠ ᏑᎩᏓ ᎪᏢᏔᏅ ᎠᎴ ᏧᏓᎴᏅᏓ ᎠᎵᏍᏓᏴᏗ .
“ ᏗᏟᎶᏍᏔᏅᏅᏃ ᎢᎦᏃ ᎣᏍᏓ ᎾᏍᎩᏃ ᏂᏗᎦᎵᏍᏙᏗᎭ ᎾᏂᎥᏃᏍ ᏯᏂᎪᏩᏔ ᏄᏬᏚᏒᎢ .
ᏏᏃ ᏂᏚᎾᏁᎶᏅᎾ ᏨᏅᎩ , Cosby ᎠᏗᏍᎬ ᎾᏍᎩ ᎤᎪᏓ ᎤᎪᎵᏰᎢᏓᏍᏗ ᏄᏍᏛ ᏄᎾᏛᏁᎵᏙᎸ ᎠᎴ ᏧᏂᏍᏓᏩᏛᏍᏙᏗ ᏚᏂᎲᎢ .
ᎥᏝ ᏯᏆᏚᎵᎠ ᎤᏂᏲᎱᏎᏗᎢ , ” ᎠᏗᏍᎬᎢ Ice .
ᎾᏍᎩ ᏗᏕᎶᏆᏍᏙᏗ ᎾᏍᎩ ᏓᏤᏢ ᏫᏥᎦᏛᎢ ᎾᎿ Wrighter Weavel , 20 , ᎾᏍᎩ 2015 ᎤᏁᏍᏗᎢ .
Corntassel ᎠᏗᏍᎬ ᏚᏭᎪᏛ ᏭᎷᎯᏍᏗ NSU ᎾᎿ ᎠᏅᏱ ᎧᎸᎢ ᏧᏩᏛᎯᏓᏍᏗ ᏗᎾᏕᎶᏆᏍᎩ ᏧᎾᏕᎶᏆᏍᏗᎢ .
“ ᎣᏍᏓ ᎠᏓᏅᏓᏗᏍᏗ ᎠᎪᏩᏛᏗ ᏓᎾᏁᎶᎲᏍᎬ ᎠᎴ ᎠᏂᎨᏯ ᎠᏁᎸᏗᏙᎲ ᎾᏍᏊ ᎠᎴ ᏗᏂᏲᏟᎢ .
“ ᎠᏆᏚᎵᏃ ᎯᎠ ᏗᎾᏕᎶᏆᏍᎩ ᎾᏍᎩ ᎤᏃᏟᏍᏗᎢ ᎢᏳᏍᏗ ᎨᏒᎢ ᎠᏲᏍᎩ , ᎯᎠ ᎠᏏᏴᏫ ᏄᏍᏛᎢ ᏂᏚᏛᏁᎸᎢ ᎠᎴ ᎤᎾᏤᎵᎢ ᏍᎦᏚᎩ .
Gonzales ᏃᏍᏊ ᏓᏟᎶᏍᏔᏅᏍᎬᎢ ᏚᎸᏉᏙᎢ ᎠᏂᏣᎳᎩ ᏗᎾᏟᎶᏍᏗᏍᎩ ᎾᏍᎩ ᎢᏳᎾᏍᏗ Dan HorseChief , Roy Boney Jr . ᎠᎴ Joseph Erb ᏂᏗᎦᎵᏍᏙᏗᎭ ᎾᏍᎩ ᏧᎾᏟᎶᏍᏔᏅᎢ ᎬᏂᎨᏒᎢ ᏂᎬᏁᎰᎢ “ ᎪᎯᏴᎢ ᏥᎩ ᏥᏄᏍᏗᏓᏂ . ”
ᏝᏃ ᎠᎯᏓᏊ ᏱᎩ .
ᎥᏍᎩᏊ ᏱᎦᎢ ᏯᏆᏚᎳ ᎠᏆᏛᎪᏗᎢ ᎥᏍᎩ ᎾᏂᏪᏍᎬᎢ .
ᏓᏂᎦᏘᎴᎬ ᏌᏊ ᎠᏰᎵ ᎤᏩᏌ--ᎠᏓᏅᏖᏍᎬ ᏓᎦᏘᎴᎪ ᏂᎦᏓ ᎢᎸᏢᎢ , ” ᎠᏗᏍᎬᎢ .
“ ᎾᏍᎩᏃ ᎢᏳᏰᏟᏗ … ᎾᏍᏓᏴᎢ ᏚᏂᎸᏫᏍᏓᏁᎸᎢ ᎠᏂᏍᏕᎵᏍᎬᎢ ᎢᎦᏤᎵᎢ ᏍᎦᏚᎩ ᎤᏙᏢᏒᎢ . ”
“ ᎾᏍᎩ ᎯᎠ ᎤᎾᏓᏡᎩ ᎾᏍᎩ ᎦᏥᏍᏓᏩᏗᏙᎲ ᎪᎯᏓ , ” ᎠᏗᏍᎬ Manning .
ᎠᎩᎸᏉᏙᎢᎾᏍᎩ ᎬᏂᎨᏒᎢ ᎢᏯᏋᏁᏗᎢ ᎢᏤᎢ ᎪᎱᏍᏗ ᎠᎴ ᎤᎪᏙᎢ ᏃᏣᏛᏁᎭ ᎠᎴ ᏓᏤᏝ ᏃᏣᏛᏁᎭ . ”
ᏩᎴᎷᏃ ᎥᏍᎩᏯᏊ ᎢᎦ ᎢᏛᏁ ᎨᏎ 1983 ᏂᏛᎬᏩᎴᏅᏓ .
“ ᎢᎦᏤᎵ ᎠᏓᏅᏖᎵᏙ , ( Principal ) ᎤᎬᏩᏳᎯ ( Bill John ) Baker ᎠᎴ ᎤᏂᎪᏓ ᏗᏂᎳᏫᎩ ᎠᏁᎳ ᎤᎾᎵᏍᏕᎸᎭ ᎤᎪᏓ ᎠᏂᏃᎮᎵᏙᎲᎢ ᎾᏍᎩ ᎨᏒ , ᎠᎴ ᎢᎦ ᎣᏣᎵᎮᎵᎦ ᏙᏥᎪᏩᏘᏍᎬ ᎤᏂᎪᏓ ᎠᏂᏴᏫ ᎠᏂᎵᏍᏕᎵᏍᎬ ᎪᏢᏅᎢ ᎯᎠ ᎠᏂᏣᎳᎩ ᏗᎾᏕᎶᏆᏍᎩ ᎤᎾᎵᏍᏕᎶᏙᏗ ᏓᎾᏕᎶᏆᏍᎬᎢ . ”
“ ᎠᏂᏴᏫ Ꮭ ᏯᏃᎵᎪ ᏲᏄᎸᎲᏍᎬ ᎧᏬᎳᏕᏍᏗ ᎢᎦ ᎣᏪᎯᏍᏓᏁᎲ ᎥᏰᎸᎢ . ”
ᏗᎾᏕᎶᏆᏍᎩ ᎾᎿ ᎤᎾᏚᎵᏍᎪ ᏧᏂᎪᎵᏱᏗ ᏂᎦᏓ ᎢᏳᏍᏗ ᎤᎾᏚᎵᏍᎬ ᏗᎪᏪᎶᏗ Ꮟ ᏫᏄᏂᏅᏅᎾᏊ .
“ ᎯᎠ ᎤᏔᎾ ᎠᏍᏆᎵᏍᎨᏍᏗ ᎯᎠ Ꮭ ᎢᎴᎯᏳ ᏓᎵᏆ ᎤᏍᏆᎸᏓ ᏱᎩ .
“ ᎨᎵᏍᎬ ᎤᏂᎪᏓ ᎠᏂᏴᏫ ᎠᎾᏓᏅᏖᏍᎨ ᎢᏳᎾᏛᏗ ᎾᏍᎩ Standing Rock ᎾᎥ ᏄᎾᏓᎴᏫᏒ ᎤᎾᎵᎪᏗ ᏧᎾᎵᏍᏕᎸᏗ ᎤᏂᏍᏕᎸᏗ ᎠᎹ ᎠᎴ ᎾᎿ ᎡᏍᎦ ᎢᏳᏅᏁᎯ ᏱᎧᏂᎬᎦ ᎢᏳᏛᏗ ᎯᎠ ᏄᎬᏫᏳᏌᏕᎩ ᎤᏁᏍᏗ ( ᎤᎬᏫᏳᎯ Donald Trump ) ᎾᎿ ᎤᏁᏨ ᎣᏏ ᎤᏛᏅ ᎾᎿ Keystone ( XL pipeline ) ᏏᏊ ᎠᎴ ᎾᏍᏊ North Dakota , ” ᎠᏗᏍᎬᎢ .
ᎾᏍᎩ Nike ᏍᏆᏞᏍᏗ camp ᎠᏍᏆᎵᏍᎨᏍᏗ ᎾᎿ June 5---8 ᎢᎪᎯᏓ ᎾᎿ CN Sports Complex ᎾᎿ ᎢᏧᎾᏕᏘᏴᏓ 8 — 18 .
“ ᎠᎩᎪᎯ ᎠᏂᏴᏫ ᏧᏃᏪᎳᏅᎯ ᎢᏧᎳ .
“ ᎠᏂᏏᏓᏁᎸᎢ ᎣᏍᏓ ᎬᏩᏂᏰᎸᏗ ᏓᏤᏢᎢ ᎬᏳᎾᎵᏍᏓᏰᏗ ᎾᎯᏳᎢ ᎤᏒᎢ , ᎠᎴ ᏗᎵᏍᎪᏟᏓᏁᏗ ᎤᎾᎵᏍᏕᎸᏗᎢ , ” ᎠᏗᏍᎬᎢ .
ᎾᏍᎩᏃ ᎢᎧᏃᎮᏍᎬᎢ ᏓᏅᏍᎬᎢ ᎾᏍᎩᏃ ᎬᏙᏗ ᎠᏓ ᎪᏢᏅᏔᏅᎢ ᏗᎫᏣᏛᏗᎢ , ᏛᏏᎳᏛᏍᎬᎢ ᎠᎴᏱᎩ ᎥᎬᏗᏍᎬᎢ ᏥᏳ ᎥᎿ ᏓᏏᎳᏛᎢ ᎾᏍᎩᏃ ᏗᏟᎶᏍᏙᏗᎢ .
ᏂᎦᎥ ᏗᎧᎵᏏᏐᏗ ᏍᎩᎦᏚ ᎠᎴ ᏔᎵᏍᎪ ᎢᏳᏔᏬᏍᏔᏅ ᏓᏟᎢᎵᏙᎲ ᎠᎧᎵᏏᏐᏗᎢ ᎠᎴ ᎤᏂᎳᎢ ᎢᏳᎵᏍᏙᏗ ᎢᎦ ᎠᏂᏴᏫᏯ ᎨᏒ ᎠᏆᏂᏲᏍᏗ , ᏚᎾᏕᎶᏆᎥᏃ ᎧᏃᎮᏍᎩ ᎠᎴ ᎾᎿ ᏗᎬᏟᏃᎮᏙᏗᎢ ᎾᎿ ᎬᏩᏂᏃᎮᏗ ᎨᏒ ᎪᎱᏍᏗ ᏳᎾᏚᎵᎥ .
ᎾᏍᎩᏃ ᏧᏚᎵᏍᎨᎢ ᎾᏍᎩ ᎠᎦᏘᏱ ᏧᎸᏫᏍᏓᏁᏗᎢ , Chunestudy ᎢᎧᏃᎮᏍᎬᎢ ᏂᎪᎯᎸᏃ ᎤᎸᏉᏕᎢ ᏧᏍᏕᎸᎡᏗᎢ ᏗᏍᏆᏂᎪᏔᏅᎢ ᎠᎴ ᎬᏂᎨᏒᎢ ᏣᎳᎩ ᎢᏳᏛᏅᎵᏓᏍᏗᎢ .
ᎠᎴᎾᏍᎩᏊ , ᎠᎵᏍᎪᏟᏗᎰᎢ ᏗᏂᏲᏟ ᎤᎾᎵᏍᏕᎸᎯᏓᏍᏗᎢ ᎠᏓᏅᏖᏢᏅᎢ ᎢᏳᏍᏗ ᎬᎵᏍᏓᏰᏗ ᎨᏒᎢ , ᎠᏓᎾᏁᏍᏗᎢ ᎠᎴ ᎠᏛᏅᎢᏍᏙ ᎠᎵᏍᏓᏰᏗ ᎾᏍᎩᏃ ᏳᏂᎦᎵᏍᏓᏗᏍᏗ ᎣᏍᏓ ᏚᏳᎪᏛᎢ ᎤᎾᎵᏍᏓᏰᏗ , ᎠᏗᏍᎬᎢ .
ᎾᏍᎩᏃ ᎢᏳᏍᏗ ᏳᎦᎷᏥ ᎥᎦᏌᏘᏴ ᎪᎯᏓ ᏅᏫᏍᏙᎢ ᏏᏃ ᎠᏉᏝᏍᏗ ᎠᎭᏂ ᎤᎳᎪᎲᏍᏗ ᏂᎦᎵᏍᏔᏅ , ” ᎠᏗᏍᎬᎢ .
ᎢᎦᏓᏃ ᎾᏍᎩ Australia ᎾᏍᎩ Finch camp .
ᎤᎪᏓ ᎠᎪᎯᎸ ᎾᏃ ᏑᎶᏘᏴᏓᎾᏍᎩ ᎣᏂ ᎤᎾᏓᏢᎩ ᎠᏂᎦᏟᏯ ᎨᏒ ᎤᎾᏚᎵᏍᎩ Gates Millennium Scholars Program ᎤᏂᏃᎮᏢ , ᏓᏂᏅᏁᎲ ᎢᎸᏍᎩ ᎠᏂᏣᎳᎩ ᎠᏂᏁᏍᎦ ᏄᏍᏛ ᎾᏁᎵᏍᎬ ᎾᎿ ᏧᎾᏕᎶᏆᏍᏙᏗ ᏄᎵᏍᏔᏂᏙᎸ ᎠᎴ ᏄᎵᏍᏔᏅ ᏓᎾᎴᏂᏙᎲᎢ .
ᎨᎵᎠ ᎤᏂᎬᎦ ᎤᎪᏛ ᎾᏍᎩᏃ ᎨᏒᎢ , ᎠᎴ ᎤᎪᏓ ᎠᏬᎯᎵᏴᏍᎬ ᎾᏍᎩ ᎤᏅᏌ ᎾᎥ ᏄᎾᏓᎴᏫᏒᎢ .
ᏗᏐᎢᏃ ᏚᏓᏠᏒ ᎠᎾᏓᎪᏅᏗᏍᎬ , ᏩᎴᎷ ᏧᏟᎶᏍᏔᏅ Southwestern Association ᏧᎾᏙᎢᏛ ᎤᎾᏑᏰᏎ ᏫᏓᏤᏢ ᎨᏎ ᏂᎩᏓ ᎠᏂᏴᏫᏯ ᏂᎬ ᏗᏁᎲ ᏧᎾᏟᎶᏍᏔᏅᎯ .
“ ᏂᎪᎯᎸᏃ ᏂᏥᏪᏍᎪᎢ ᎥᏝ ᎢᎸᎯᏳᎢ ᏗᎨᏥᎢᎸᏍᏔᏅᎢ ᏅᏃᎯ ᏚᎾᏠᎯᎢ ᎠᏑᏫᏒᎢ ᎤᎪᏙᏃ ᎾᏊ .
Gonzales ᎾᏞᎬᏭ ᏥᎨᏒᎢ ᎤᏍᏚᎢᏒᎢ ᎠᏏᎳᏕᏫᏒᎢ ᎠᏓᎾᏅᎢ ᎨᎳᏗ Ꮓ ᎤᏬᏎᏗ , ᎾᏍᎩ ᏣᎳᎩ ᎬᏗ ᏚᏙᎥᎢ , ᎾᏍᎩ ᏧᎾᏗᏅᏗ ᏗᏓᏟᎶᏍᏔᏅᎢ , ᎢᎬᏱᎢ ᏧᏑᏫᏒᎢ ᎠᎴ ᏗᎦᏗ ᎾᏍᎩ ᏰᎵᎢ ᏗᎬᏩᎯᏍᏗ ᎠᎴ “ ᎠᎯᏓ ᏗᎬᏩᏛᏗ ” ᎤᏕᎶᎰᏏ ᏚᎾᏚᎵᎲᎢ ᏧᏩᎯᏍᏗᎢ ᎾᏍᎩ ᏧᏟᎶᏍᏔᏅᎢ .
ᎾᎯᏳ ᎠᏛᎪᏗ ᎨᏒ ᎤᎬᏫᏳᎯ Bill Clinton ᎧᏃᎮᏍᎬ ᎯᎠ ᎠᎨᏯ ᎠᎴ ᎤᏓᏁᎴ ᎯᎠ ᎠᏯᏠᎢ ᎾᏍᎩ ᏙᎯ ᎠᎦᏁᎴᎢ . ”
ᏃᎴᏍᏊ ᎤᏛᏅ ᎤᎷᎯᏍᏗ ᎾᎿ ᎧᎸᎢ ᎾᎿ ᎦᏬᏂᏍᎩ ᎾᏍᎩ 45th annual “ Symposium ᎾᎿ ᎠᎹᎵᎧ ᎠᏁᎯ ᎠᏂᏴᏫᏯᎢ . ”
“ ᎠᏂᏴᏫ ᎤᏂᎸᏉᏔᏅ , ᎠᎴ ᎢᎦ ᎤᏬᎸᏗ ᏗᏁᎶᏗᎢ .
Charles Edwin Bray Ꮓ , ᎾᏍᎩ II ᎪᏪᎵ ᏓᎿᏫ ᎤᏲᏏᏙᎸᎢ , ᏚᏩᏛᎯᏙᎸᎢ Grand View ᏧᎾᏕᎶᏆᏍᏗᎢ ᎾᏍᎩ ᏚᏁᏏᏢᎢ Valentines ᎾᏍᎩᏃ ᏧᎾᏫᏛᏗ ᎥᎿ Jack C. Montgomery Veteran Affairs Medical Center ᎥᎿ ᎫᏐᎢ ᏧᏙᏢᏒᎢ .
ᎾᏍᎩ Jennie Finch ᏧᎾᏁᎶᏗᎢ ᏚᏂᏃᏗ 21 — 22 ᎾᎿ CN Sport Complex ᎾᎿ ᏦᎢᏁ ᏗᏂᏂᏙᎯ ᏗᎾᏕᎶᏆᏍᎩ ᎠᎴ ᎦᎸᎳᏗᏟ ᏗᏂᏂᏙᎯ .
ᎠᎩᏲᏏᏙᎸᎢ ᎠᎴ ᎤᎾᏂᏔ , ᎠᎴ ᏳᏓᎵᎭ ᎾᏍᎩ ᎣᎩᏃᎮᏝ ᎠᏎᏃ ᎠᏆᏂᏔ ᎯᎠ ᎠᏂᏓᎨᎢ ᏥᎩ , ᎠᏆᏂᏙᎢ ᎥᏝ Ꮩ ᎠᏏ ᎧᎵᎢ ᏯᏃᎵᎪᎢ .
ᎤᎪᏕᏍᏗ ᏣᏚᎵᎮᏍᏗ ᏣᏕᎳᏲᎯᏍᏗ ᎯᎢᎾ ᏫᎨᎯᏯᏛᏗ ᏣᎳᎩ ᎦᏬᏂᎯᏍᏗ ᎤᎾᏙᏢᏒ 918-453-5151 .
ᎢᎦ ᎠᏍᏓᏴ ᎾᎯᏳ ᎠᎴ ᎠᏓᏅᏒᏗ ᏣᎧᎲ ᎠᏲᏟ ᎾᏍᎩ ᏳᏓᏂᎵ ᏯᏕᎶᎰᏒ ᏅᏬᏘ ᏂᎦᏒᎾ ᏍᏓᏱᏳ . ”
ᎥᎿᏃ ᏓᎾᏠᏍᎬᎢ ᎠᏎᏭᏃ ᎠᏴᎯᏍᏗᎢ ᎨᏎᏍᏗ ᎠᎴ ᎠᏍᏚᎢᏎᏍᏗ ᎦᎪᏊ ᎡᏪᏓᏍᏗ .
Mankiller ᎤᎬᏫᏳᎯ ᎨᏒ 1985 — 95 ᎢᎪᎯᏓ .
ᎾᏍᎩᏃ ᏱᎬᏔᏂ ᎣᏁᎦᎸ ᎤᏓᏅᎵᏰᎣᎢ .
ᎾᏍᎩᏃ Ꮎ ᏗᏟᎶᏍᏔᏅᎢ ᏥᎩ , ᎾᏍᎩᏃ ᏂᎤᏍᏗ ᎤᏍᏗᎢ ... ᏅᏓ ᎤᏒᎢ ᎡᎯ ᏂᏗᎦᎵᏍᏙᏗᎭ ᏦᎩᎭ ᎾᏍᎩ ᎧᏃᎮᏗ , ” Gonzales Z ᎢᎧᏃᎮᏍᎬᎢ .
ᎢᏧᎳ ᏅᏯ ᏙᎢ ᏂᏚᏅᏁᎸ ᎾᏍᎩ ᎤᏂᏍᏆᏓ ᏣᎳᎩ ᎪᎯᎨ ᏧᎾᏁᎶᏗ ᎠᏂᎯᏯ ᏧᎾᏁᎶᏗ ᎤᎾᎵᏏᏅᏔᏅ ᎾᎿ ᎣᏂ ᏧᎾᏁᎶᏙᏗ .
“ ( ᎾᏂᎥᏃ ) ᎾᏍᎩᏃ ᎠᏂᏣᎳᎩ , ᎠᏯᏃ ᏂᎨᎵᏍᎬᏃ ᎠᏯᏃ ᎠᏋᏌ ᏕᎬᏍᎪᎢ .
ᏝᏃ ᎦᏅᏙᎩ ᎪᎢ ᏗᏂᎩᏍᏗᏍᎩ ᏱᏚᏂᎮ ᎾᎯᏳᎢ .
ᎾᏍᎩ “ Mankiller ” ᎪᏪᎳᏅᎯ ᎠᏥᏃᎮᏍᎬ ᎤᎬᏫᏳᎯ ᏥᎨᏒ Wilma P. Mankiller ᎤᎴᏂᏙᎸ ᎾᏍᎩ ᎤᏃᏪᎳ ᎤᎾᏓᏴᎳᏙᏗ ᏕᎭᎷᏱ 19 ᎾᎿ 2017 LA Film ᏓᎾᏓᏴᎳᏗᏍᎬᎢ ᎾᎿ ArcLight Cinemas .
“ ᎤᎪᏓ ᏚᎾᎵᎬᏩᎳᏁᎰᎢ ᎤᏂᏩᏒᏍᎬᎢ ᎠᎵᏍᏓᏰᏗ ᎾᏍᎩ ᏄᏂᏂᎬᎾᏊ ᏱᎩ , ” ᎠᏗᏍᎬᎢ Goss .
ᎠᎦᏍᎦᏂ ᎢᏗᏢ , ᎠᎾᏓᏩᏛᎯᏙ ᏗᏂᏴᎲᎰ ᎠᏐᏴ , ᎾᎿ ᎢᏤ ᎤᏅᏏᏴ ᏗᏂᏲᏟ ᎤᏁᏓᏍᏗ ᏧᎾᏟᎶᏍᏔᏅᎲᏍᏗ ᎠᎾᏕᎶᏆᏍᎪ ᎾᏍᎩ ᏏᏉᏲ ᏚᏬᏢᏅ ᏣᎳᎩ ᏗᎪᎵᏱᏙᏗ .
“ ᏦᎩᎭ ᎪᏢᏔᏅ ᎤᏛᏒᏅ ᎠᎴ ᎤᏛᏒᏅ ᎪᎢ ᎤᏓᏁᏅ .
Gonzales Ꮓ ᎢᎧᏃᎮᏍᎬᎢ ᎥᏝ ᏳᎸᏉᏙᎢ ᎾᏍᎩ ( ᎬᏂ ᎢᏳᎵᏍᏙᏗ ) ᎥᎿ ᏓᏟᎶᏍᏗᏍᎬᎢ ᎠᎴ ᎾᏍᎩ ᎦᏲᎵᏉ ᎧᏃᎮᏍᎪᎢ ᎾᏍᎩ ᏣᎳᎩ ᎢᏳᎾᏛᏁᎵᏓᏍᏗᎢ ᎾᏍᎩᏃ ᎠᏁᏟᏙᏗ ᎢᎩ ᎾᏍᎩ ᏂᎦᎵᏍᏔᏅᏍᎬᎢ ᏓᏟᎶᏍᏛᎢ .
ᎠᏆᏚᎵᎠ ᏗᎦᏥᏰᏲᏗᎢ .
ᏚᏂᎬᏩᎶᏛ ᎾᎿ 205 . ᎠᏏᏴᏫᎭ ᎾᎿ ᏔᎵ ᏧᏙᏓᏆᏗ .
ᏥᏚᏍᏗᏃ ᎣᏍᏓ ᎠᏆᏕᏗᎢ ᎾᏍᎩᏯ ᎬᎾᏕᎾ ᎠᏁᎯ ᎠᏃᏢᎾᏍᎩ ᎨᏥᎸᏉᏔᏅ ᎤᎾᏕᏗ ᏥᎨᏐᎢ ᎠᎴᏃ ᎣᏍᏓ ᎦᏥᏰᎵᏎᏗ ᏂᎦᏓ ᎠᏂᏴᏫ ᏂᎬ ᎠᏁᎯ .
ᎤᏓᏥ ᎠᎴ ᎤᏪᏣ ᎠᏧᏣ ᏂᎪᎯᎸ ᎤᎾᎦᏎᏍᏙ ᎾᏍᎩ ᏧᎾᏓᏡᎩ ᎾᎿ Facebook ᎾᎿ ᎬᏩᏂᏍᏕᎸᏗ ᏱᎩ ᎠᎴ ᎬᏩᏁᏲᏗ , ᏙᎯᏳᏃ ᎠᏍᏓᏲ ᏗᏩᏛᏗ ᏗᏂᏲᏟ ᎾᎿ Type 1 ᎢᏳᎾᎵᏍᏓᏁᎯ .
ᎥᏝᏃ ᏯᏆᏚᎵᎰᎢ ᎾᏍᎩ ᎠᏆᎦᏎᏍᏙᏗᎢ ᎾᏍᎩ ᏄᏲᎢᏳᎢ ᏄᎵᏍᏔᏅᏅᎢ , ᎠᎴ ᎾᏍᎩ ᏄᎵᏍᏔᏅᎢ , ᎣᎩᎦᏛᎴᏒᎢ .
ᎠᏗᏍᎬᎢ ISC ᎦᎾᏕᎪ ᎦᎵᏉᎩ ᎢᏳᏓᎴ ᎣᏟ ᎠᎴ ᏄᏓᎴ ᏂᏓᏅᏁᎰ ᎾᎿ holiday ᏱᏚᏟᎵᎶᏟ .
“ ᎢᏴᏓᎭ ᎾᏍᎩ ᎠᏂᏴᏫ ᎤᏂᏩᏍᎪ ᎣC ᎢᎬᏱ ᎢᏳᏍᏗ ᎾᎾᏛᏁᎲ ᎠᎾᎵᏒᏍᏗᏍᎪ , ᎠᎴ ᎾᏍᎩ ᎦᏩᏒᎬ ᏃᎴ ᎠᏑᏯᎾᎢ ᎾᎿ ᏱᏣᏩᏒᎩ ; ᎦᏳᎳ Ꮭ ᎣᏍᏓ ᏱᎨᏐ ᏨᏙᏗᎢ .
ᎯᎠ camp ᏙᏛᏍᏕᎸᎯ ᎨᎳ ᏗᎾᏛᏍᎩ ᎠᏂᎨᏳᏣ ᎤᎪᏛ ᎤᎾᏕᎶᏆᏍᏗ ᏍᏆᏞᏍᏗ ᏧᎾᏁᎶᏙᏗᎢ , ᎠᏗᏍᎬᎢ .
Dot , Robert ’ s ᎤᏓᎵᎢ , ᎠᏗᏍᎬ ᎾᏍᎩ ᎠᏯᏄᎵ ᏥᏳ ᏫᏛᏣᏂ ᏂᏓᏳᏂᎩᏓ ᎦᎴᎼ ᏥᏳ ᏧᏂᏗᏍᏗ .
“ ᎢᏳᏃ ᎣᏍᏗᏁᎸ ᎣᎩᏂᎾᏗᏅᏓ ᏱᎩ , ᎠᎴ ᏗᎦᏚᎴᏂ ᏱᎩ ᎠᎴ ᏂᎦᏓ ᏧᏓᎴᏅᏓ ᎾᎿ ᎤᏗᏫᏍᏗ ᎾᏍᎩ ᏱᏃᏍᏓᏛᎦ .
ᎾᎿ ᏍᎪᎯ ᎾᏕᏘᏯ ᎤᎶᏒ , ᏣᎳᎩ ᎠᏰᎵ ᎨᎳ Dr. Jeff Corntassel ᏧᏙᎩᏓ ᎾᏍᎩ ᎠᎦᏎᏍᏗ ᎾᎿ ᎠᏁᎯᏯ “ ᎠᎾᎵᏖᎸᎲᏍᎬᎢ ” ᎠᎾᏂᎩᏍᎬ , ᎤᏬᎯᏳᏒ ᎾᏍᎩ ᎠᏁᎯᏯ ᎠᏂᏴᏫ ᎤᏂᎲ “ ᎤᎾᏚᏓᎸ ” ᎬᏂᎨᏒ ᎢᏳᏅᏗ ᎤᎾᏚᏓᎸ ᎤᎾᏂᎩᏍᏗ ᎾᏍᎩᏯ ᎾᏍᏊ ᎠᎾᏂᎩᏍᎬᎢ .
Cosby ᎠᏗᏍᎬ ᏴᏫ ᏓᏂᎬᏩᏢᏍᎬ ᎤᏂᎾᎥ , ᎠᎴ ᎢᏳᏃ ᏳᏂᏲᎱᏎᎵ , ᎠᏂᏍᎦᏅᏨᎲᏍᎬ , ᎠᎴ ᎤᏅᏌ ᏓᎾᏓᎯᎲᎢ , ᎤᎾᎵᏍᏓᏁᎸᎲᏍᎬ ᎾᎿ ᏍᎦᏚᎩ ᎾᎿ ᎠᏁᎯ ᏚᎾᏁᎶᏅᎯ .
ᎠᎩᏴᏟᏢ ᎦᎵᏦᏕ ᎢᎸᏍᎩ ᏄᏒ ᏥᎨᏒ ᎠᎴ ᏎᎦᏨ ᎦᎢᏒ , ” ᎠᏗᏍᎬᎢ .
ᎢᎧᏃᎮᏍᎬᏃ Ice ᎾᏍᎩ ᏅᎩᏊ ᏱᎦᎢ ᏗᎬᏟᎶᏍᏙᏗ ᏕᎬᏍᎬᎢ .
ᎪᎱᏍᏗ ᏓᏂᎬᏩᏢᏍᎬ , ᎠᎴ ᏳᏲᎱᏎᎵ Ꮭ ᎣᏍᏓ ᏱᎨᏎᎢ .
ᎤᎪᏛ ᎠᏕᎶᎰᎯᏍᏗ ᏲᏚᎵ ᎯᎠ ᎪᏪᎳᏅᎢ , Visit www.mankillerdoc.com .
ᏂᎪᎯᎸᏃ , ᏙᎯ ᎾᏆᏛᎿᏕᎨᏍᏗ , ᎬᏆᏕᎶᏆᎡᏗ ᏳᎾᏚᎵᎭ ᎦᏥᏰᏲᎲᏍᎨᏍᏗ ᎤᎵᏍᏆᏗᏍᏗ ᏂᎨᏒᎾ ᎢᎦᏕᎶᏆᎥ ᎠᏏ ᎠᏂᏐ ᎠᏂᏴᏫ ᎾᏂᎷᎬᎾ ᏥᎨᏒᎢ , ᎾᏃ ᏂᎬᎯᎵᏎᏍᏗ ᎪᎯᏗ ᎬᏩᏂᎩᏗ ᎨᏎᏍᏗ ᎠᎭᏂ ᎡᎶᎯ . ”
ᎣᏂᏃ ᏚᏍᏆᏓ , ᏓᎾᏕᎶᏆᏍᎬ ᎤᏓᎴᏅᎲ ᎠᏂᏣᎳᎩ ᎠᏁᎲᎢ ᏚᎾᏕᎶᏆᎥ ᎢᎸᏍᎩ ᏧᏕᏘᏴᏓ .
ᎠᏯ ᎠᏆᎴᏅᎲ ᎪᏢᏍᎬ ᎣᏟ ᎬᏗᏍᎬ ᎤᏛᏒᏅ ᎾᎿ ᎣᏍᏓ ᎢᎬᏁᎯ ᎣᏁᎦᎸ ᏂᏓᏳᏓᎴᏅ ᎠᏁᎲ ᎤᏃᎯᏳᏒ ᏄᏍᏛ ᎠᏁᎲ , ᎾᏍᎩ ᏂᏓᏳᎵᏍᏙᏓᏅ ᎯᎠ ᎦᏅᏙᏗ ᏕᏥᏲᎥ ᏁᎰᎢ , ” ᎠᏗᏍᎬᎢ .
ᎾᏍᎩᎾ ᏄᎾᎵᏍᏓᏁᎲᎢ , ᎠᏂᏰᎸ Ꮭ ᏯᏙᏢᏍᎪ insulin ᎤᏩᏌ .
ᏂᎦᏛᏃ ᏗᎬᏩᎾᏁᎶᏗ ᎠᎴ ᎯᎳ ᎢᏳᏕᏘᏴᏓ ᏱᎩ ᎾᏍᏊ , ᏂᎦᎵᏍᏗᏊ ᎩᎶᎢ .
ᎾᏍᎩᏃ ᏄᏍᏛᎢ ᏓᏆᏓᎴᏤᎲᎢ ᎠᏯ ‘ ᎩᎳ ᎠᏆᎴᏅᎯ ᏩᎦᎸᎳᏗᏴᎢ ᏧᎾᏕᎶᏆᏍᏗᎢ ᎠᏆᎴᏅᎯ , ” ᎠᏗᏍᎬᎢ .
ᏂᎦᏓ ᎤᏩᏌ ᎢᏳᏩᏁᎸ ᎨᏒᎢ , ” ᎠᏗᏍᎬᎢ .
Hannah ᎤᏛᏅ NOKSA ᎾᏍᎩ ᎠᎾᎵᏍᎪᎸᏗᏍᎪ ᏧᎾᏕᎶᎪᏍᏩᏙᏗ ᎬᏩCᏅᏓᏗᏍᏗ ᎾᎿ ᎠᏂᏣᎳᎩ ᏗᎾᏕᎶᏆᏍᎩ ᎠᎾᎳᏍᎦᎵᏍᎩ ᎢᏳᎾᎵᏍᏙᏗᎢ .
Ꮭ ᎠᏕᎳ ᏲᏨᏗᏍᎪ ᏙᏥᏃᏣᎸᏍᎬ .
Red-Horse Mohl ᎠᏗᏍᎬ ᏑᏟᎶᏓ ᎢᎪᎯᏓ ᎠᏓᏴᎳᏛᏍᎩ ᎾᏍᎩ ᎤᎬᏫᏳᎯ ᏥᎨᏒ ᎤᎴᏂᏙᎸ ᎤᎳᏂᏙᎸ ᎢᎬᏱᎯᎨᏍᏗ ᎠᎴ ᏧᎶᏐᎯ ᎢᎪᎯᏓ ᎧᏬᏂ ᏑᏓᎵᏁ ᏔᎵ ᏯᎦᏴᎵ ᏍᎪᎯ ᎢᎪᎯᏓ .
ᏑᏓᎵᏍᎪ ᎯᏍᎩ ᎠᏰᏟ ᎢᏯᏆᏕᏘᏴᏗ , ᏦᏍᎪᎯ ᎢᏧᏕᏘᏴᏗ ᎤᎶᏒᏍᏗ ᎢᎪᎯᏛ ᏂᏗᎦᏟᎶᏍᏗᏍᎪ , ᏄᏍᏛ ᏥᎨ Ꮭ ᎢᎸᎯᏳ ᎥᏍᎩ ᏱᏂᎬᏩᎵᏍᏓᏏ ᏱᎨᎵᏍᎨᎢ .
Corntassel , ᏗᏎᎮᎵᏙᎯ ᎾᏍᎩ ᎠᏁᎯᏯ ᏗᏓᏅᏖᎮᎵᏙᎯ ᎠᎴ ᎤᎾᎵᎪᎯ ᏗᏓᏘᏂᏙᎯ ᎾᎿ University of Victoria in British Columbia , ᎠᏗᏍᎬ ᎾᎿ ᎠᏂᎯᏯ ᎠᏂᏴᏫ ᎾᎿ ᏚᏂᎸᏉᏔᎾ ᏓᎾᏙᎵᎬ ᎾᎿ ᎾᎥ ᏄᎾᏓᎴᏫᏒ ᏂᎦᏓ ᎤᎾᏓᏟᏌᏅ ᎾᎿ Standing Rock Sioux Tribe in North Dakota ᏧᎾᎵᏍᏕᎸᏗ ᎾᏍᎩᏯ “ ᎠᎵᏍᏕᎵᏍᎩ ” ᎠᎾᎴᏫᏙᏗᏍᎬ ᎾᎿ Dakota Access Pipeline ᎤᏂᎶᎯᏍᏗ ᏂᎨᏒᎾ ᎾᎥ ᎠᎹ ᎤᏅᏙᏗ ᎤᏂᏁᎲ ᎠᎴ ᎠᏂᏴᏫᏯ ᎦᏙᎢ .
ᎠᏎᏃ , ᎠᎩᏣᏙᎬ ᏙᏱ ᎤᏁᏓᏍᏗ ᎨᎵᏍᎬ ᎠᎴ ᎠᎩᏄᎸᎲᏍᎬ ᎦᎳᏅᏛ ᏩᎩᎶᎯᏍᏗᎢ .
“ ᏂᎨᎵᏍᎬᏃ ᎤᏂᎪᏗ ᏴᏫ ᎤᏂᎸᏉᏙᎢ ᎤᏂᎪᏩᏛᏗᎢ ᏣᎳᎩ ᏕᎪᏪᎸᎢ , ᎠᎴ ᎤᏂᎸᏉᏙᎢ ᎪᎱᏍᏗ ᎤᎾᏤᎵᎢ ᎾᏍᎩ ... ( ᏥᎩ ) ᏣᎳᎩ-ᎤᏤᏟᏓᎭᎢ . ”
ᏗᎦᏤᎵᎢ ᏗᎦᏬᏂᎯᏍᏗᎢ ᎢᎦᎵᏍᎪᏟᏓᏁᎰᎢ ᏗᎦᏟᏃᎮᏗᎢ , ᎢᎬᏌ ᏗᎫᎪᏔᏂᏓᏍᏗᎢ , ᏱᎦᏛᏁᏗᎢ ᎾᏍᎩ ᎢᏳᏍᏗ ᏕᎦᏁᏟᏛᎢ ᎠᎴ ᏗᏕᏲᏗᎢ ᏗᎦᏤᎵᎢ ᏗᎾᏛᏍᎩ .
“ ᎠᏆᏓᏅᏛ ᎠᎧᎾᏪᎷᏅ ᎾᎿ 2005 ᏥᎨᏒ ᎠᎴ ᎾᎯᏳ ᎢᎪᎯ ᏍᏓᏯ ᏓᎩᎸᏫᏍᏓᏁᎸ .
ᎾᏍᎩ ᎤᏂᏲᏏᏙᎸᎢ ᏧᏂᏢᎩᎢ ᎠᏂᏝᎠ , ᎾᏍᎩ ᎢᎦᏓ ᎨᎦᎦᏎᏍᏛᎢ ᎤᏣᏘᎾ ᏚᏙᏢᏩᏗᏒᎢ ᎠᎴ ᏳᏓᎵᎭ ᎠᏁᎭ ᎩᎶᎢ ᏄᏂᎧᎲᎾ ᎤᏂᏍᏕᎵᏍᎩ .
ᎣᏣᎵᏍᎪᎸᏗᏍᎪ 400.ᎠᏕᎸ ᏧᎬᏩᎶᏗ ᎣᏟ ᏏᏅᏓ ᏂᏕᎦᎵᏍᏔᏁᎬ ᎾᎿ ᏴᏫ ᏂᎬ ᎠᏁᎲᎢ , ” ᎠᏗᏍᎬᎢ .
ᎾᎿ OHS ᎤᎾᏤᎵ ᏄᏅᏁᎸ ᏏᏉᏯ ᎤᏪᏅᏒ ᎾᎿ ᏐᏁᎳᏚ ᎢᏍᎯᏧᏈ ᏦᏍᎪᏅᎩ ᎤᏕᏘᏴᏌᏗᏒᎢ , ᎠᏎᏃ ᎾᎿ ᏔᎵᏯᎦᏴᎵ ᏓᎳᏚ ᎤᏕᏘᏴᏌᏗᏒ ᎾᎿ ᏍᎦᏚᎩ Ꮭ ᎡᎵ ᎬᏩᎾᎦᏎᏍᏙᏗ ᏱᎨᏎ ᎾᏍᎩᏃ ᎠᏕᎳ ᏕᎨᏥᏁᎲ ᎨᏥᎦᎵᏎᎸ .
ᎾᏍᎩᏃ ᎨᏥᏁᎴ ᎾᎿ National Historic Landmark ᎾᎿ ᏐᏁᎳᏚ ᎢᏍᎪᎯᏧᏈ ᏑᏓᎵᏍᎪᏑᏓᎵ ᎤᏕᏘᏴᏌᏗᏒᎢ ᎠᎴ National Literary Landmark ᎾᏍᎩ ᏔᎵ ᏯᎦᏴᎵ ᏑᎵ ᎤᏕᏘᏴᏌᏗᏒᎢ ᎠᎴ ᏕᎨᎦᏓᏂᎸᎪ ᎾᎿ ᎤᎪᏛ ᏔᎳᏚ ᏯᎦᏴᎵ ᎠᎾᏓᏩᏗᎯᏙ ᏑᏕᏘᏴᏓ ᎨᏒᎢ .
ᏄᏍᏛᏃ ᎯᎠ ᏮᎾᏕᎨ ᏧᏁᎳ ᎢᎳᏏᏓ ᎢᎦᏅᎯᏓ ᎪᏍᏓᏱ , ᎾᏍᎩᎾ ᏩᏁᎢ ᎠᏓ ᎪᏢᏔᏅ ᎨᏎᎢ , ᎾᏍᎩ ᏭᎾᏕᎨ ᎾᏍᎩ ᎠᎵᏐᏩᎴᏟᏒ ᎦᏐᏆᎸ ᏅᏯ .
“ ᎣᎩᎾᏚᏓᎸ ᏍᎪᎯ ᏯᎦᏴᎵ ᏲᎩᏂᎩᏍᏗ ᎾᏍᎩᏃ ᎢᏳᏍᏗ ᏍᎪᎯ ᏯᎦᏴᎵ Ꮟ ᏦᎩᏂᏩᏛᏗ .
ᎾᏍᎩ ᎢᎾ ᏂᏙᏓᏳᎾᏂᎩᏓ ᏐᎢ ᏙᏗᎦᎶᎨᏒ ᏯᏛᎾ ᏍᏆᏂᏯ ᎯᎠ ᏧᎾᏁᎶᏗᎢ .
ᎾᏍᎩᏃ ADA ᎨᏒ , ᎾᏍᎩ ᎯᏍᎩ percent ᎾᎿ ᏂᎦᏓ ᎧᎵᏎᏥ ᎾᎿ Type 1 ᎢᏳᎾᎵᏍᏓᏁᎯ .
Chance ᎠᏗᏍᎬ ᎤᏬᏢᏅ ᎣᏟ ᎾᎿ Kaimuki , ᎾᏍᎩ ᎾᎥ ᎢᏳᎾᏓᎵ Honolula .
“ ᏙᎯᏳᏃ ᎠᏆᏕᎶᎰᏒ Ꮮ ᎰᏩ ᎢᎸᏢ ᏱᎪᏪᎵ ᎧᎬᎮᏍᎩ ᎯᎠ ᏗᏁᎶᏗ , ᎠᎴ ᏱᏚᏂᎾ ᎪᏪᎵ ᎯᎠ ᎨᏒᎢ .
Weavel ᎠᏗᏍᎬ ᏚᏭᎪᏛ ᎤᏁᏟᏴᏍᏗ ᏧᎾᏕᎶᏆᏍᏗ ᎾᏍᎩ ᎯᎠ University of Oklahoma ᏧᏍᏆᏗᏍᏗ ᎾᏍᎩ ᎤᎦᏎᏍᏙᏗ ᎪᎱᏍᏗ Ꮟ ᎤᏁᏓ ᏂᎨᏒᎾ ᎢᎬᏱ ᎤᏁᏍᏓ ᎨᏒᎢ ᎾᎿ ᏧᎾᏕᎶᏆᏍᏗ ᎤᎬᏩᏟ ᎠᎴ ᏅᏬᏘ , ᎾᏍᎩᎾ ᏂᎦᏓ ᎨᏒ a doctorate .
ᎠᏂᏐᎢᏃ ᎨᏒ , ᎤᏛᎦᏅᏃ ᏄᏍᏛᎢ ᎦᏛᎬᎢ ᎾᏍᎩ ᎦᏬᏂᎯᏍᏗᎢ ᏂᎪᎯᎸᎢ ᏂᎬᏩᏍᏗᏗᏒᎢ ᎠᎴᏱᎩ ᎩᎶ ᎥᏝ ᎤᏛᏒᎢ ᏂᎨᏒᎾ ᎦᏬᏂᏍᎩ ᏂᎨᏒᎾ ᏔᎵᏁᏃ ᎠᏕᎶᏆᏍᎩ ᏣᎳᎩ ᎤᏬᏂᎯᏍᏗᎢ .
ᎾᏍᎩ ᎠᎧᎵᏎᏐᏗ ᎾᏍᎩ ᏗᏕᎶᏆᏍᏙᏗ ᎤᎬᏩᏟ ᎠᎵᏍᏚᎢ ᎧᎦᎵ ᎢᎬᏱ ᎠᎴ ᏂᎦᏓ ᎡᎵᏊ ᎠᏍᏆᏗᏍᏗ ᎾᎿ www.scholarships.cherokee.org .
ᏝᏃ ᎪᏇᏍᏗ ᏱᎦᏍᏗᎭ ᎣᎩᏂᎷᎯᏍᏗᎢ . ”
Robert ᎠᏗᏍᎬ Ꮭ ᎾᏍᎩ ᎢᎦ ᏯᏓᏅᏖᏍᎪᎢ ᏄᎵᏍᏓᏁᎲᎢ ᎠᏎᏃ ᎠᎴᏂᏙᎰ “ ᏫᏓᏤᏢ ” ᎢᎬᏩᏛᏗ ᎨᏒ ᎾᏛᏁᎰᎢ .
ᏭᎪᏛᏃ ᎤᏩᏌ ᎤᏓᏕᏲᏅ , ᎠᏂᏐᎢᏃ ᎠᏂᏣᎳᎩ ᏕᎨᏲᎲᏍᎪ ᎥᏍᎩ ᎢᏧᏅᏗ ᏧᏃᏢᏗᎢ .
Ice , 81 , ᎾᏊᏃ ᏓᏕᏲᎲᏍᎪᎢ ᎥᎿ ᏣᎳᎩᎯ ᎤᏃᏢᏅᏗᎢ ᎤᏙᏢᏒᎢ ᎥᎿ ᏓᎵᏆ .
Chance ᎠᏗᏍᎬ ᎾᎿ ᏳᏬᏢᎾ ᎣᏟ , ᎠᎵᏢᏗᏍᎪ Hawaiian ᎠᏑ , ᏐᏗᏯᎻ hydroxide ᎠᎴ ᎤᎳᏦᎯᏓ ᏂᎦᏓ ᏗᎵᏍᏔᏅ ᎾᏍᎩᏃ ᏱᏄᏅᏁᎳ ᏃᏊ ᏓᏂᎲᏍᎪ ᏓᏂᏟᏏᏍᎪ ᎾᏃ ᏗᏐᎢ ᎣᏟ ᎨᏒ .
ᎦᎴᎼ ᎣᎩᏁᏅᏒ ᎠᏂᏴᏫᏯ ᏧᏂᏢᎩ ᎠᎴ Hillcrest ᏂᎬᏮᏔᏅᎢ ᏧᏂᏢᎩ , ᎠᎴ ᎾᎿ ᎬᎩᏃᎯᏎᎸ 2005 ᎤᏕᏘᏴᏌᏗᏒ ᎠᏆᏅᏛ ᎠᎧᎾᏪᎷᏅᎢ , ” ᎠᏗᏍᎬᎢ .
ᎤᏓᏔᏅᎢ ᎦᏟᏔᏅ ᎠᎴ ᎾᏍᏊ ᎠᎹᎭ ᏱᏛᎫᎯᎶᏣ ᎥᎦᏲᎶᏗᏍᎬᎢ ᎤᎦᎾᏍᏗ ᎠᎴ ᎧᎵᏎᏥ ᎠᏑᏯᎾᎥᎢ .
“ ᎠᏆᎵᏐᏯᏍᏛ ᎾᏍᎩ ᏗᏥᏌᏙᏯᏍᏗ ᎯᎠ ᎠᏂᎨᏳᏣ ᏧᎾᏁᎶᏗ ᏍᏆᏞᏍᏗ ᎾᎿ ᎦᎸᎳᏗ ᏧᎾᏕᎶᏆᏍᏗᎢ , ᎠᏎᏃ ᎾᏍᎩᏃ ᎣᏍᏓ ᏗᎾᏁᎶᎲᏍᎬ ᎢᏳᎵᏍᏙᏗ . ”
ᎾᏍᎩ ᏚᏂᎲ ᎠᏕᎳ ᎾᎿ Ꮭ ᏧᏍᏆᏛ ᏱᎩ ᎤᎾᎦᏎᏍᏔᏅᏗ ᎠᎴ ᎦᎵᏉᎩ ᏗᏂᏍᏆᏗᏍᎩ ᎤᎾᎦᏎᏍᏙᏗ ᎤᏙᏢᏒ : ᎯᎠ ᏥᏕᎪᏪᎵ ᎤᎾᎦᏎᏍᏙᏗᎢ computer science , ᏧᎾᏕᎶᏆᏍᏗ , engineering , library science , ᏗᏎᏍᏗᏅ , public health and science .
ᏍᎪᎯ ᏧᏕᏘᏴᏓ ᏂᎨᏐ ᎩᎳ ᎢᏤᎢ ᏗᎦᏘᏱ ᎤᏂᎧᏁᎢ ᏣᎳᎩᎯ ᏧᎾᏓᎴᏅ ᎠᏰᎵ ᎣᏍᏓᏃ ᎠᎦᏔᎯ ᏄᏍᏗᏓᏅ ᎥᎿ ᎠᎴ ᏧᏟᎢᎩᏍᏓᏅᎯ ᏧᎸᏫᏍᏓᏁᎸᎢ ᎨᏒᎢ .
ᎾᏍᎩ ᏕᎭᎷᏱ ᎧᎸ , ᏛᏍᏆᎵᎯ ᏅᎩ ᎢᎦ Nike ᏍᏆᏞᏍᏗ camp ᎠᏍᏆᎵᏍᎨᏍᏗ , ᎠᎴ ᏚᏂᎬᏗ ᎧᎸ ᏐᎢ ᏛᎠᏍᏆᎵᎯ ᏔᎵ ᏧᏙᏓᏆᏗ Jennie Finch ᏧᏙᎩᏓ ᏍᏆᏞᏍᏗ camp ᎠᏍᏆᎵᏍᎨᏍᏗ .
“ ᏗᎦᏤᎵᏃ ᏗᎦᏬᏂᎯᏍᏗᎢ ᎾᏍᎩᏃ ᏂᏚᎵᏍᎨᏗᏴᎢ ᎾᏍᎩ ᏕᎦᏂᏱᏍᎪᎢ ᎢᎦᏤᎵᎢ ᏱᎦᏛᏁᎵᏓᏍᏗᎢ ᎠᎴ ᎠᎵᏍᏕᎵᏍᎪᎢ ᎾᏍᎩ ᎢᏳᎾᏛᏁᎵᏓᏍᏗᎢ ᎠᎴ ᎠᏂᏏᏴᏫᎭᎢ ᎤᏂᏁᏉᎢᏍᏗᎢ .
ᎠᏈᏴᎲᎢ ᎪᎯᏳᏗᏍᎩ ᎾᏍᎩ ᎠᏛᎢᏍᏕᏍᏗ ᎾᎯᏳᎢ .
ᏲᏩᏍᎦ ᎤᏓᏔᏅᎢ ᎠᎴ ᎠᏫᏒᏅᎢ ᎤᏛᏒᎢ - ᎾᏍᎩᏃ ᏓᏤᏝ ᎠᎵᏍᏓᏰᏗ ᎠᎴ ᎬᎵᏍᏓᏰᏗ - ᎠᎴ ᏓᏓᏁᏟᏴᏎᎬᎢ ᎠᏕᎳ ᏴᎵᏏᏅᏓ , ᎾᏍᏊ .
Ꮭ ᎾᏍᎩ ᎢᎦ ᎠᏍᎢᏍᏗ ᏱᎨᏐ ᎯᎠ ᏓᎾᏁᎶᎲᏍᎬ ᎾᎿ ᏏᏓᏁᎸ ᏗᎬᏩᎾᏁᎶᏗ ᎠᎴ ᎬᏩᏂᎸᏉᏙᏗ , ” ᎠᏗᏍᎬ ᏩᎭᏱ .
ᎠᎴ ᏍᏓᏱ ᏭᏗᎾᏒᎢ ᎠᏁᏦᏙᏗ , ᎠᎴ ᎦᎸᎳᏗ ᏗᎨᏒᎢ ᎬᏩᎬᏘ ᏫᏄᎵᏍᏔᏅᎢ ᎠᎴ ᏅᏓ ᎤᏒᎢ ᎡᎯ ᏄᎵᏍᏔᏁᎢ .
ᎠᏗᏍᎬ ᎠᏂᎦᎾᎦᏘ ᏚᏂᏃᎯᏎᎴ ᏧᎦᏴᎵᎨ Ꮭ ᏑᏓᎵ ᏱᎾᏚᏕᏘᏴᎯ , ᎠᏎᏃ ᏅᎩᏍᎪ ᏔᎵ ᏳᏕᏘᏴᏓ ᏃᏊ ᎢᎸᏍᎩ ᎢᏳᏩᎪᏗ ᏚᎩᏯ .
ᎢᎧᏃᎮᏍᎬᎢᏃ ᎾᎯᏳᎢ ᏥᎨᏒᎢ , ᎠᏥᏃᎢ ᏗᏡᎬᎢ ᏗᏅᏍᎩ , ᎯᎸᏍᎩᏃ ᏂᏚᏓᎴ ᏕᎪᏢᏒᎢ ᎥᎿ Bull Hollow , Peavine ᎠᎴ ᏜᏱᎪᎢ .
ᏙᏓᏲᏣᏓᏟᏌᏂ ᎠᎴ ᏙᏓᏲᏣᎵᏍᏓᏴᎾ ᎯᎷᏨᎢ .
ᎾᏍᎩᏃ ᏕᎦᏟᏏᏍᎪ ᎠᏂᏴᏫ , ᎠᎴ ᏓᎾᏟᏃᎮᏍᎪ ᏃᎴᏍᏊ ᎠᏂᎸᏉᏗᏍᎪᎢ . ”
ᏂᎬᏯᎢᏎᏍᏗ , ᎠᎭᏂ Heritage Center , ᎠᎴ ᎾᏍᎩ ᎤᎾᏓᏠᏒᎢ ᏧᎾᏟᎶᏍᏔᎾᎾᎢ ᎬᏂᎨᏒᎢ ᏄᏍᏕᏍᏗ ᏱᎪᎯᏓ ᎠᏍᏆᎵᏍᎨᏍᏗ Trail of Tears Art Show . ”
Jackson ᎠᏗᏍᎬ ᎣᏂ ᏚᏩᏛᎯᏙᎵ Barnes — Jewish ᏧᏂᏢᎩ ᎾᎿ St.Louis ᎬᏩᏃᎯᏎᎸᏃ ᎤᏂᎬᎬ ᎢᏧᎳ ᏗᎧᏬᎳᏕᏍᏙᏗ .
ᎠᏎᏅ ᎠᎭᏂ ᎠᏉᎳ ᏃᏊ ᏅᎩᏍᎪ ᏔᎵ ᏯᏆᏕᏘᏴᏓ , ᎠᎴ ᏓᎩᏍᏆᏓ ᏕᎦᏕᎶᏆᏍᎬ , ” ᎠᏗᏍᎬᎢ .
“ ᎤᏩᏌ ᎤᏛᏒᎢ .
ᎤᎪᏓ ᎠᏆᏚᎵ ᎠᏆᏎᏍᏙᏗ ᎾᏃ ᎦᏬᏂᎯᏍᏗᏓᏊ , ᎤᏚᎩ ᎠᏋᎭ ᏂᎦᏯᎢᏐ ᏓᎾᏑᏍᎬ ᎾᎿ ᏗᎾᏕᎶᏆᏍᎩ , ᎠᏂᏣᎳᎩ ᏗᎾᏕᎶᏆᏍᎩ ᎠᎴ ᎠᏂᏐᎢ ᎠᏁᎯᏯ ᏗᎾᏕᎶᏆᏍᎩ ᏙᎯᏳ ᎤᏂᎪᏩᏛᏗ ᎤᎾᏓᏅᏖᏗ ᎤᏂᏩᏛᏗ ᏗᎬᏍᏕᎸᏗ ᏗᎦᏂᎳᏕᏗᎢ ᏧᏂᎸᏫᏍᏓᏁᎯ ᏯᏛᎾ university ᎠᎴ ᎤᏣᏘᏂ ᎤᏙᏢᏒ , ” ᎠᏗᏍᎬᎢ .
ᎾᏍᎩᏃ ᏁᎵᏍᎬᎢ , ᎾᏍᎩᏃ ᎦᏛᎬᎢ ᏂᎪᎯᎸᎢ .
2016 ᏥᎨᏒ , ᎠᏂᏥᎩᏌ ᏛᏆ ᏧᏂᏍᏆᎸᎡᎲᎢ ᏫᏚᎪᏩᏛᏓᏁ ᎤᏔᎾ ᎳᎷᏣ ᎤᏬᏢᏅ ᎠᏓ ᏗᎦᎸᏓᎸᏗ ᎤᏩᏛᏅᎢ .
ᎡᏍᎦ ᎿᏓᏛᏁ ᏨᏌ , ” ᎠᏗᏍᎬᎢ .
ᎾᏍᎩᏃ ᎢᏳᏍᏗ ᏕᏓᏓᏅᏓᏗᏍᏗᏍᎪ ᎠᏂᏴᏫ ᎾᏍᎩ ᎤᏂᎲᎢ ᎤᏟᏂᎩᏓ ᎨᏒᎢ , ” ᎠᏗᏍᎬᎢ .
ᎾᏍᎩᏃ Bill Rabbit Legacy Art Scholarship ᎾᎿ ᎠᏍᏚᎢᏐ ᏣᎳᎩ ᎠᏰᎵ ᎠᎴ ᎠᏂᎩᏚᏩᎩ ᎠᏂᏴᏫᏯ ᎠᏁᎳ ᏧᏠᏯ .
ᏂᏗᎦᎵᏍᏙᏗ ᎾᎿ ᏧᏂᏁᏟᏴᏍᏗ ᏥᎩ , ᎠᏗᏍᎬ Robert , ᏄᏍᏙ ᎤᏕᏅ ᎾᎿ ᎤᏓᏅᏛ ᎤᏓᏂᎵ ᎨᏎ ᎾᏍᎩᏃ ᎤᎾᏫ ᎤᏂᎬᎨ ᎠᎴ ᏧᏬᎳᏕᏍᏙᏗ .
ᎾᏍᎩᏃ ᎾᎠᏂᎨᏍᏗ ᏭᏗᏨ ᎾᎿ ᎪᏍᏓᏱ ᎾᏍᎩ ᎦᏐᏆᎸᎢ ᎦᏅᏍᎬᎢ , ᎾᏍᎩᏃ ᎢᎬᏱ ᏴᏫ ᎾᎿ ᏌᏚ ᎤᏅᏅᎢ ᎠᏓᏠᏍᎬᎢ .
ᎤᎴᏅᎲ ᎤᎦᏛᏂᏙᎲ ᎠᏁᎸᏗᏍᎬ ᎯᎠ ᏗᎪᏪᎶᏙᏗ ᎾᎿ ᏣᎳᎩ ᎦᏬᏂᎯᏍᏗ ᎠᎴ ᏚᏍᏆᏛ ᎾᎿ 1820 ᎢᎸᏢ ᎠᏟᎢᎵᏒ .
ᎾᏍᎩᏃ ᏙᏣᏠᏏᎢᎭ ᎬᏂᎨᏒᎢ ᏱᏗᎬᏁᏗᎢ ᏂᏕᎵᏍᎬᎢ ᎠᎴ ᎤᎪᏗ ᎠᏕᎶᏆᏍᏗ ᎾᏍᎩ ᎢᏯᏛᏁᏗᎢ ᏗᎦᏟᏱᏗᎢ ᎾᏍᎩ ᎢᎩᏲᎱᏎᎲᎢ ᎦᏬᏂᎯᏍᏗᎢ ᎥᎿᎾᏂ ᏗᎦᏤᎵᎢ ᎠᏰᎵ ᏚᏙᏢᏒᎢ .
“ ᎠᎩᎸᏉᏙᏗᎢ ᎾᏍᎩ ᎪᎱᏍᏗ ᎰᏩᏭᏊ ᏂᎨᏒᎾ ᎡᎵᏍᏗ ᏥᎨᏐᎢ , ᎢᏳᏃ ᎬᏰᎵᏍᏗ ᏱᎩ .
“ ᎭᏁᏟᏗᏍᎨᏍᏗ ᏚᏯ ᎥᏓᏍᏓᏴᎲᏍᎬᎢ ᎬᏙᏗ ᎠᏏᏅ ᎭᏫᏯᎢ , ” ᎠᏗᏍᎬᎢ .
ᏃᎴ ᏔᎳᏚ , ᎠᎴ ᏁᎳᏚ .
“ ᏧᏂᏢᎩ ᎠᏯᎡᏍᏗ ᏔᎵᎭ ᎢᏅᏓ ᎠᏥᏰᏝᎶᏅ ᎠᎴ ᏂᎪᎯᎸ ᎡᏙᎯ , ” ᎠᏗᏍᎬᎢ .
“ ᎢᎦᏃ ᎤᏔᎾ ᎣᏍᏓ ᎠᏰᎸᏓ ᎨᏒᎢ , ” ᎠᏗᏍᎬ Felicia Manning .
ᎾᏍᎩᏃ ᏓᏕᏲᎲᏍᎪᎢ ᏣᎳᎩᎯ ᎠᏰᎵ ᎤᏂᎧᏅᎢ .
ᎤᎪᏛ ᎠᏕᎶᎰᎯᏍᏗ ᏲᏚᎵ ᎾᎿ NOKSA
ᎠᏂᏏᏓᏁᎸ ᎾᏍᎩ ᎤᎾᏂᎩᏒ ᎾᏍᎩ San Francisco ᏭᏂᎶᏒ ᏂᏓᏳᎾᏂᎩᏓ ᎣᎦᎵᎰᎹ ᏙᎯᏳ ᎨᏒ ᏫᎨᏥᏌᏙᏴ ᎢᏳᏍᏗ ᎨᏒ ᎯᎠ ᎤᎾᏙᏢᎯ , ” ᎠᏗᏍᎬᎢ .
ᎾᏍᎩᏃ ᏗᎦᏃᏣᏢᏍᎦ ᎠᎴ ᎪᏪᎵ ᎠᎧᎵᏏᏐᏗ ᎾᏍᎩᏃ ᏓᎾᏠᏍᎬᎢ ᎢᏳᏰᏟᏗ ᎾᏍᎩᏃ ᏰᎵᎢ ᎡᎳᏗᎦᏟᏗ ᎥᎿᎾᏂ ᏴᏩᏘ www.fivecivilizedtribes.org .
ᎠᏎᏃ ᏃᏊ ᎨᏒ , ᏏᏓᏁᎸ ᎤᏃᏢᏅ ᎨᏙᎰ ᎾᏍᎩ 5Ks ᎤᎪᏛ ᎤᎾᎦᏎᏍᏙᏗᎢ .
ᏞᏊ ᏱᏕᎵᏍᎪᎢ .
Still ᎠᏗᏍᎬ ᎠᎦᏖᏃᎯ ᏧᏖᎳᏕᏗ ᎠᏂᎦᏲᏟ ᎠᏂᎯᏯ ᎠᎹᏱᏟ ᎠᏁᎯ ᎠᏂᏍᎦᏯ ᎾᏍᎩ doctorates ᏧᏂᎾᎢ , ᎾᏍᎩ ᎤᏠᏯ ᎾᏍᏊ ᎠᏁᎶᏗ ᎤᏁᏍᏗᎢ ᎾᏗᎦᎵᏍᏙᏗ “ ᎤᏬᎯᏳᏒᎢ ” ᎾᏍᎩ GMSP ᏧᏢᏗ ᏧᎾᏕᎶᏆᏍᏙᏗ .
“ ᎠᎩᎸᏉᏔᏅᎢ ᎾᎯᏳᎢ ᎠᏆᎴᏅᎯ .
ᏝᏃ ᎤᎪᏓ ᏱᎨᏐ ᏱᏓᏑᎴᎯ ᎠᏓᏅᎦᎵᏍᎪ ᎦᏲᏟ ᎤᏓᏅᎵᏰᎣ ᎣᏁᎦᎸᎢ . ”
ᎯᎠᏃ ᎢᏭᏍᏗ ᎥᏝ ᏱᏚᏳᎪᏓ ᎠᎵᏍᏓᏰᏗ ᎠᏎᏃ ᏍᏈᏍᏗᏭ ᏧᎬᏩᎶᏗ ᎠᎴ ᎧᏅᏉᎪᎩ ᎠᎵᏍᏓᏰᏗ ᎣᏩᏍᎬᎢ . ”
ᎯᎢᏃ ᏙᏥᏅᏁᎰ ᎠᎾᏓᎪᎾᏗᏍᎬ ᎤᏂᏴᏍᏙᏗ ᏍᎦᏚᎩ ᎤᏂᏍᎦᏎᏗ ᏗᎾᏁᎶᎲᏍᎩ .
ᎾᏍᎩᏃ ᏕᎭᎷᏱ 29 , ᎤᎬᏫᏳᎯ Bill John Baker ᎠᏗᏍᎬ ᏂᎦᎵᏍᏗᏊ ᎢᏴ ᏯᏝᏅᏓᏗ ᎠᏂᎳᏍᏓᏢ ᎤᏂᏩᎯᏍᏗ ᎾᏍᎩᎾ ᎢᏳᏍᏗᏍᏓᏂ ᎤᏛᎾ ᏏᏉᏯ ᎤᏁᎳᏛ ᎢᎩᎭ ᎢᎩᏩᎯᏍᏗᎢ .
“ ᎢᎦ ᎣᏍᏓ ᎣᎩᏰᎸ ᎾᎿ Los Angeles Film Festival ᎣᎦᏛᏛᏅᎯ ᏲᎦᏚᎵ ᎯᎠ ᎤᏠᏅᏛ ᎯᎠ ᎠᎾᏓᎪᎾᏗᏍᎬ ᎠᎴ ᏃᎴᏍᏊ premiere ᎠᎴ ᏂᎬᎾᏛ ᎨᏒᎢ , ” ᎠᏗᏍᎬᎢ .
“ ᎢᏳᏃ ᏄᏂᏩᏛᏓ ᏱᎩ ᎤᏠᏯ ᏗᏙᎵᎦ , ᎠᎾᏗᏍᎬ ᏧᏂᏢᎩ ᎤᏂᏴᏗ , ᏅᏬᏘ ᎬᏗ ᏯᏂᏴᏗ ᎠᎴ ᎪᎱᏍᏗ ᏚᏂᎭ ECMO ’ S ( extracorporeal membrane oxygenation ) ᏧᏙᎩᏓ ᎾᎿ ᎬᏩᏬᎳᏕᏍᏙᏗ ᎠᎴ ᎠᏍᏕᎵᏍᎩ ᎤᎾᏫ ᎦᏌᏙᏯᏍᎩ ᎨᎳ ᎠᏂᏩᏗᏍᎬ ᎢᎪᎯᏓ , ” ᎠᏗᏍᎬᎢ .
“ ᏝᏃ ᏱᏙᏛᎦᏕᎶᏆᎢᏎ ᎦᎸᎳᏗ ᏧᎾᏕᎶᏆᏍᏗ , ᎠᏎᏃ ᏣᏆᏕᎶᎰᏒ ᎠᎩᏁᏒ Gates , ᎾᎿ ᎤᎵᏍᏚᎢᏒ ᏓᏝᏅᏓᏗᏍᎬ ᎠᏇᏅᏍᏗ ᎾᎿ ᎠᏆᏚᎵᏍᎬ , ᎾᎿ ᎠᎩᎦᏙᎢᎲᏍᏗ ᎦᎴᏂᏙᎲᎢ , ᏧᏓᎴᏅᏓ ᎢᏳᎾᏛᏁᎵᏓᏍᏗ ᎠᏂᏴᏫ ᎠᎯᎲᎢ ᎠᎹᏱᏟ , ” ᎠᏗᏍᎬᎢ .
ᎠᏥᏰᎳᎶᏅ Robert ᏃᏊ ᏅᏬᏘ ᎤᏙᏗ ᏱᎩ ᏝᎦ ᎤᏍᎦᏃᎵᏃ ᎠᎦᏲᏝᏍᏗ ᏅᏬᏘ ᎬᏗᏍᎨᏍᏗ .
CNF ᏧᎾᏕᎶᏆᏍᏙᏗ ᎤᏂᏁᏓ Ꮭ ᎢᎦ ᎥᎪᏢᏍᎬ ᏯᏎᏍᏗ , Whitney Dittman , ᏣᎳᎩ ᎠᏰᎵ ᏧᏂᎸᏫᏍᏓᏁᏗ ᏴᏫ ᏧᏂᎸᏫᏍᏓᏁᏗ ᎠᏂᎦᏔᎯ , ᎠᏗᏍᎬᎢ .
Wright ᎤᏕᎶᏆᎥ ᎾᏍᎩ Type ᏌᏊ ᎪᏪᎵ ᎧᎵᏎᏥ ᎾᎿ ᎤᏃᎸᏔᏂ ᏧᎧᎸᎢ ᏔᎵ ᏯᎦᏴᎵ ᏓᎳᏚ ᎤᏕᏘᏴᏌᏗᏒ ᎤᏨᏍᏗ ᎤᏓᏂᎶᏍᎬ ᎠᎴ ᎤᏴᏢ ᏣᎳᎩ ᎠᏰᎵ ᎠᎼᎯ ᏙᎯ ᎠᏰᎸᎢ , ᎾᏍᎩ ᎠᏂᎦᎾᎦᏘ ᎤᏬᎷᏩᏛᎮᎢ ᎾᏍᎩ ᎧᎵᏎᏥ ᎤᎵᏌᎵᏓᏁᎲ ᎤᎩᎪ ᎾᏍᎩ ᎯᎠ ᎨᏒ 324 .
ᎧᏃᎯᏍᏗᏃ ᎾᏍᎩ ᎠᎧᎵᏏᏐᏗ ᎠᎴ ᎠᏕᎳ ᏗᏎᎯᏍᏗ ᎾᎯᏳᎢ ᎢᎬᏱᏱ ᎢᎦ ᏓᎾᏠᏍᎬᎢ .
ᎤᏩᎪᏗᏗᏒ ᎾᏍᎩ ᏨᏅᎩ ᎠᏂᏴᏫ ᏧᏃᏰᏂ ᎠᏝᎢ ᎾᏃ ᎤᎾᏚᎵᏍᎩ ᎤᎾᏕᎶᏆᏍᏗ ᏧᎾᏁᎶᏗ ᎠᎴ ᎠᏂᏍᏕᎵᏍᎩ ᎠᎵᏏᏅᏙᏗ ᎠᏂᏣᎳᎩ ᏳᎾᏛᏁᎵᏓᏍᏗ ᎠᎴ ᏂᏧᎵᏍᏔᏅᏍᏔᏅᎢ .
ᎾᎿ ᏪᏙᎲ ᏚᏬᏪᎳᏅ ᎯᎠ sharks ᎾᎿ ᎠᎻᏉ ᎤᏂᏯᎸᏍᎩ , ᎯᎠ ᎤᎾᏙᏢᎯ Southern African ᎢᎾᎨ ᎡᎾᎢ ᎤᎾᎦᏎᏍᏗᏕᎦ ᎠᎴ ᎤᎾᎦᏎᏍᏔᏅ ᏄᏍᏗᏓᏅ via marine ᎤᏂᏯᎸᏍᎨᎢ .
Meda Nix Z , ᎯᏍᎩᏁ ᏗᏂᏂᏙᎯ ᏗᎨᏲᎲᏍᎩ ᎥᎿ ᏣᎳᎩᎯ ᏧᎾᏕᎶᏆᏍᏗᎢ ᎠᎴ Marine Corps ᎤᏲᏏᏙᎸᎢ , ᎾᏍᎩ ᎢᎧᏃᎮᏍᎬᎢ ᎾᏍᎩᏃ ᏦᎢᏃ ᏱᏧᏕᏘᏴᏓ ᎤᏩᏌ ᎠᎴ ᏗᏂᏲᏟ ᏕᎨᏲᎲᏍᎬᎢ ᏚᏃᏢᏅᎢ ᏗᏆᏂᏲᏍᏗ ᎾᏍᎩ ᎠᏂᏲᏍᎩ ᏧᏂᏅᏁᏗ .
ᎾᏍᎩᏃ ᎢᏛᏍᎪᎢ ᏣᎳᎩ ᎧᏃᎮᎷᎢ ᎢᏧᎳᎭ ᎢᏳᏍᏗ ᎠᎴᏂᏙᎲᎢ ᎾᏍᏊ , ” ᎠᏗᏍᎬᎢ .
“ ᎢᏳᏃ ᏯᏆᏚᎵ ᎠᏇᏅᏍᏗ ᎧᏩᏲᎢ ᎠᎴ ᎤᏅᏓ ᎦᏁᏍᏓᎳᏗᏍᏔᏅ ᏯᏆᏚᎸᎯ ᏫᏥᎩᏍᎪᎢ , ᎠᏗᏍᎬ .
ᎾᏍᎩ ᎯᎠ ᏄᏍᏛ ᏓᏊᎪᏔᏅ ᎾᏍᏳ ᏅᏗᎦᎵᏍᏙᏗ ᎠᏇᏣ ᎠᎨᏳᏣ … … ᎾᏍᎩ ᎤᏠᏯ ᎤᏜᏅᏓᏛ ᎾᏃ ᎠᏂᏧᏣ … . ᎤᏂᎲᎢ . ”
ᎾᏍᎩᏃ ᏂᎦᏓ ᏧᏂᏒᏍᏗ ᏕᎪᏢᏒ ᏙᏓᏲᏥᎧᎵᎳ ᎾᎿ ᏓᎵᏆ … .. ᏒᎾᏙᏓᏆᏍᏗ ᎾᏍᎩ Nike ᎠᎴ weekend ᎾᎿ Finch , ” ᎠᏗᏍᎬ Hannah .
ᏴᏫ ᎠᏁᏙᎲ ᎠᎩᏁᎢᏍᏔᏅ ᎯᎠ ᏔᎵ ᏯᎦᏴᎵ ᏓᎳᏚ ᏧᏕᏘᏴᏌᏗᏒᎢ ᎯᎠ ᎢᎴᎯᏳ ᎠᏂᏣᎳᎩ ᏧᎾᏁᎶᏅᎯ ᎯᎠ ᎠᏃᏎᎲᎢ ᏨᏅᎩ , ᏣᎳᎩ ᎠᎨᎵ ᎨᎳ Jim Cosby ᎤᏲᏢ ᎯᎠ ᏗᏁᎶᏗ ᎯᎠ ᏧᏕᏘᏴᏌᏗ ᎾᏍᎩ ᎠᏂᏣᎳᎩ ᎠᎾᏕᎾ ᎤᎾᏕᏘᏱᏍᎬ ᎤᎾᏕᏘᏱᏍᎬ ᎢᎴᎯᏳ ᏧᎾᏁᎶᏅ ᎠᏁᎯᏯᎢ ᎾᏍᎩ ᏚᎵᏍᏗ ᏦᎢᏁ ᎾᎿ ᏌᏊ ᎪᏛᎢ ᏠᎨᏏ .
“ ᎢᏳᏃ ᏳᎾᏅᏘ ᎠᎴ ᏝᏱᎩ , ᎾᏍᎩ ᎠᏑᏰᏍᎬ ᏗᏕᎶᏆᏍᏗ ᎠᎴ ᎪᎪᎯᏳᎲᏍᎬ , ᏓᏲᏣᏂᎩᏏ ᎪᎱᏍᏗ ᎣᏍᏗ ᏗᎬᏙᏗ ᏂᏙᏓᏲᏨᏁᎵ ᎯᎠ ᏙᏣᏕᎶᏆᏍᎬ , ᎠᎴ ᏗᏍᎦᏚᎩ ᏚᏙᏢᏒ ᏓᏲᏣᏁᎶᏔᏂ ᏄᏓᎴ ᎠᎴ ᎤᎪᏛ ᎣᏍᏓ ᎢᏧᎵᏍᏙᏗᎢ . ”
ᎾᎯᏳ ᏥᎨᏒ ᎯᎠ ᎾᏂᏪᏎᎲ ᏣᎳᎩ ᏍᎦᏚᎩ ᎠᏂᎨᏳᏣ ᏍᏆᏞᏍᏗ ᏗᎾᏁᎶᎲᏍᎩ ᎤᎾᏙᏢᎯ . ”
USA ᏍᏆᏞᏍᏗ ᎠᏓᏅᏖᎵᏙ ᎤᎭ ᎾᎿ ᎠᎹᏱᏟ Olympic ᏍᏆᏟᏍᏗ ᏗᎾᏁᎶᎲᏍᎩ .
“ ᏙᎯᏳ ᏥᎸᏉᏗᏍᎪ ᎾᏍᎩᎾ ᎦᏓᏅᏖᏍᎬ ᏗᏕᎶᏆᏍᏗ ᎠᎴ ᎢᎦ ᏗᎬᏍᏕᎸᏗ ᎨᏒ ᏍᎦᏚᎩ ᎾᎿ ᏗᏕᏲᏗ ᏗᏕᎶᏆᏍᏗ , ” ᎠᏗᏍᎬᎢ .
